حالات میں پہلے س زیادہ مضبوط اور ثابت قدم قوم کے طور پر ابھریں گے۔
$$$123$$$
1975 میں بھارت کی سازش کے نتیجے میں دہلی سرکار سکم پر قابض ہو گئی اور یوں1975 میں بھارت نے ایک نام نہاد ریفرنڈم کا ڈرامہ رچایا اور طاقت کے بل بوتے پر سکم پر اپنا قبضہ جما لیا
$$$123$$$
بھارتی حکمرانوں کا ہمیشہ سے یہ المیہ رہا ہے کہ وہ اپنے سبھی پڑوسی ملکوں خصوصا چھوٹے ہمسایوں پر طاقت کے روز پر تسلط جماتا آیا ہے ،اپنی اسی دیرینہ روش کے مطابق سکم بھی بھارتی ریاستی دہشتگردی کی بھینٹ چڑھ گیا تھاجب RAWکی سازشوں کے سبب اسی وقت کی بھارتی وزیر اعظم اندرا گاندھی نے سکم جیسی چھوٹی ہمالیائی ریاست پر اپنا ناجائز قبضہ جمالیااور تب سے لے کر ابھی تک یہ چھوٹا سا ملک ہندوستانی افواج کے قبضے میں ہے۔
$$$123$$$
یاد رہے کہ سکم شمال مشرقی ہندوستان کی ایک ریاست ہے جس کی کل آبادی 2011کی مردم شماری کے مطابق 610,577 ہے اور اس کا رقبہ 7,096مر بع کلو میٹر ہے۔ اس کی سرحد شمال اور شمال مشرق میں چین، مشرق میں بھوٹان، مغرب میں نیپال اور جنوب میں مغربی بنگال سے ملتی ہے۔
$$$123$$$
سکم بنگلہ دیش کے قریب ہندوستان کے” سلگوری راہداری“ کے قریب بھی واقع ہے۔یہ ہندوستانی ریاستوں میں سب سے کم آبادی والی اور دوسری چھوٹی ریاست ہے۔
$$$123$$$
سکم مشرقی ہمالیہ کا ایک حصہ کنگ چنجاگا کا میزبان بھی ہے، جو ہندوستان میں سب سے اونچی چوٹی اور زمین پر تیسرا بلند ترین پہاڑی سلسلہ ہے۔ سکم کا دارالحکومت اور سب سے بڑا شہر گنگٹوک ہے۔ ریاست کا تقریبا 35 فیصد حصہ خانچندزونگا نیشنل پارک کا حصہ ہے۔
$$$123$$$
اس ریاست کی بنیاد 17 ویں صدی میں نامیجل خاندان نے رکھی تھی۔ اس پر ایک بدھ مت کے پجاری بادشاہ نے حکومت کی جس کوچاغیال کے نام سے جانا جاتا ہے۔
$$$123$$$
یہ سن 1890 میں برطانوی ہند کی ایک سلطنت ریاست بنی۔ 1947 کے بعد، سکم نے بھارت کے ساتھ اپنے خصوصی تعلقات جاری رکھے۔بھارت نے ہمالیائی ریاستوں میں شرح خواندگی اور فی کس آمدنی کافائدہ اٹھایا۔ 1973 میںRAWکی سازشوں کے نتیجے میں چاغیال کے محل کے سامنے شاہی مخالف فسادات کرائے گئے۔
$$$123$$$
1975 میں بھارت کی سازش کے نتیجے میں دہلی سرکار سکم پر قابض ہو گئی اور یوں1975 میں بھارت نے ایک نام نہاد ریفرنڈم کا ڈرامہ رچایا اور طاقت کے بل بوتے پر سکم پر اپنا قبضہ جما لیا۔
$$$123$$$
جدید سکم ایک کثیر الثانی ہندوستانی ریاست ہے۔ ریاست کی سرکاری زبانیں انگریزی، نیپالی، سکمیمیز اور لیپچہ ہیں۔ اس کے علاوہ کئی دوسری زبانیں مثلا گرونگ، لیمبو، ماگر، مکیا، نویری، رائے، شیرپا، اور تمنگ شامل ہیں۔ انگریزی زبان اسکولوں میں پڑھائی جاتی ہے اور سرکاری دستاویزات میں استعمال ہوتی ہے۔ اس کے اہم مذاہب ہندو مذہب اور بدھ مذہب ہیں۔
$$$123$$$
سکم کی معیشت زیادہ تر زراعت اور سیاحت پر منحصر ہے، اور 2014 تک، ریاست ہندوستانی ریاستوں میں تیسری سب سے چھوٹی جی ڈی پی تھی۔
$$$123$$$
ہندوستان میں الائچی کی پیداوار میں سب سے زیادہ حصہ سکم کے پاس ہے اور لاطینی امریکہ کے گوئٹے مالا کے بعد دنیا میں اس مصالحے کا دوسرا سب سے بڑا ملک ہے۔ سکم نے 2003 سے 2016 کے دوران اپنی زراعت کو مکمل طور پر جدید زراعت کے خطوط پر استوار کر لیا اور اس ضمن میں خاصی ترقی حاصل کر لی، جو یہ امتیاز حاصل کرنے والی ہندوستان کی پہلی ریاست ہے۔
$$$123$$$
یہ اپنے مخصوص آب و ہوا کی وجہ سے ما حولیاتی لحاظ سے آلودگی سے محفوظ ہے ۔سکم نے پوری ریاست میں ماحول کے تحفظ کی غرض سے پلاسٹک کی پانی کی بوتلوں پر پابندی عائد کر رکھی ہے۔
$$$123$$$
2014 میں سکم کی برائے نام ریاستی مجموعی گھریلو پیداوار (جی ڈی پی) کا تخمینہ 1.57 بلین امریکی ڈالر تھا جو ہندوستان کی ریاستوں میں تیسرا سب سے چھوٹی جی ڈی پی ہے۔ریاست کی معیشت زیادہ تر زراعت پر مبنی ہے جو چاول کی چھت والی کھیتی اور مکئی، باجرا، گندم، جو، سنتری، چائے اور الائچی جیسی فصلوں کی کاشت پر مبنی ہے۔
$$$123$$$
سکم کسی بھی دوسری ریاست کی نسبت زیادہ الائچی تیار کرتا ہے اور الائچی کا سب سے بڑا کاشت رقبہ ہے۔سکم کی سڑکوں کا انتظام بارڈر روڈس آرگنائزیشن (بی آر او) کے زیر انتظام ہے، جو ہندوستانی فوج کا ایک حصہ ہے۔
$$$123$$$
جنوبی سکم کی سڑکیں نسبتا اچھی حالت میں ہیں اور اس خطے میں مٹی کے تودے گرنے کا امکان کم ہے۔ ریاستی حکومت نے857 1, کلومیٹر (1،154 میل) روڈ ویز کا انتظام کیا ہے جو BRO کے دائرہ اختیار میں نہیں آتے ۔
$$$123$$$
2005 میں، سکم کے 73.2 فیصد گھرانوں کو پینے کے صاف پانی تک رسائی حاصل ہے ۔8 دسمبر 2008 کو سکم 100 فیصد حفظان صحت سے متعلق کوریج حاصل کرنے والی ہندوستان کی پہلی ریاست بن گیا ،اگرچہ ماہرین اس بابت تحفظات رکھتے ہیں۔
$$$123$$$
انسان دوست حلقے پر امید ہیں کہ شاید آنے والے برسوں میں انسانی حقوق کے عالمی ادارے سکم کی آزادی اور خود مختاری کو بحال کرنے میں کسی وقت اپنا انسانی فریضہ ادا کریں گئے اور سکم کو بھارتی قبضے سے آزاد کرانے میں مو ثر کردار ادا کرئیں گے۔
$$$123$$$
رانا اعجاز حسین چوہان 
$$$123$$$
اولاد اللہ ربّ العزت کا نہایت ہی قیمتی انعام ہے، جسے ربّ تعالیٰ نے دنیاوی زندگی میں رونق بیان کیا ہے، لیکن یہ رونق وبہار اور آنکھوں کی ٹھنڈک کا باعث اس وقت ہیں جب اس نعمت کی قدر کرتے ہوئے بچپن ہی سے ان کی صحیح نشودونما، دینی واخلاقی تربیت کی جائے اور انہیں زیور تعلیم سے آراستہ کیا جائے۔ اس لیے فلاح انسانیت کے مذہب اسلام میں جہاں والدین کے حقوق کو بیان کیا گیا ہے اور اولاد کو والدین کی فرمانبرداری کی ترغیب دی گئی ہے ، وہاں والدین کو اولاد کی بہترین تربیت کا بھی حکم دیا گیا ہے۔
$$$123$$$
ضروری ہے کہ ماں باپ اولاد سے یکساں محبت کرتے ہوئے ان کے حقوق کی ادائیگی اچھے طریقے سے کریں ، بلکہ ہر معاملے کی طرح اولاد کی پرورش اور تربیت کے معاملے میں بھی قرآن مجید فرقان حمید کی روشن تعلیمات اور احادیث نبوی صلی اللہ علیہ وسلم سے رہنمائی حاصل کریں ۔
$$$123$$$
اولاد کی تربیت کے بارے میں حدیث نبوی صلی اللہ علیہ و سلم ہے کہ ” کسی باپ کی طرف سے اس کے بیٹے کے لیے سب سے بہتر تحفہ یہ ہے کہ وہ اس کی اچھی تربیت کرے “ (سنن ترمذی )۔
$$$123$$$
حضرت لقمان نے جو وصیت اپنے بیٹے کو کی تھی اللہ جل شانہ اسے قرآن کریم میں بیان فرماتے ہیں کہ حضرت حکیم لقمان نے اپنے بیٹے کو نصیحت کرتے ہوئے کہا کہ ” اے بیٹے! اللہ کا شریک نہ ٹھہرانا ،بے شک شرک بڑا بھاری ظلم ہے“۔ حضرت لقمان نے آگے فرمایا کہ ” اے میرے بیٹے!اگر کوئی عمل رائی کے دانے کے برابر ہو (تو بھی اسے معمولی نہ سمجھناوہ عمل ) کسی پتھر میں ہو یا آسمانوں میں ہویا پھر زمین کے اندر(زمین کی تہہ میں چھپا ہوا ہو ) اللہ تبارک وتعالیٰ اسے ظاہر کردے گا،بے شک اللہ تعالیٰ بڑا باریک بین وباخبر ہے۔
$$$123$$$
اے میرے بیٹے! نماز قائم کرو ،اور اچھے کاموں کی نصیحت کیا کرو ،اور برے کاموں سے منع کیا کرو،اور جو کچھ پیش آئے اس پر صبر کیا کرو،بے شک یہ(صبر) ہمت کے کاموں میں سے ہے۔اور لوگوں سے بے رخی مت اپناوٴ،اور زمین پر تکبر سے مت چلو، بے شک اللہ تعالیٰ کسی متکبر کو پسند نہیں فرماتے ،اور اپنی چال میں میانہ روی اختیا رکرو،اور اپنی آواز کو پست رکھو ،بے شک سب سے بری آواز گدھے کی ہے“ (سورة لقمان )۔
$$$123$$$
ان آیات مبارکہ میں اللہ تعالیٰ نے حضرت حکیم لقمان کی دانائی وحکمت والی نصیحتیں جو انہوں نے اپنے فرزند سے کیں انہیں بیان فرماکر چند باتوں کی طرف رہنمائی فرمائی ہے ، کہ حضرت لقمان نے اپنے بیٹے کو اس کے نام سے نہیں پکارا ،بلکہ اے میرے بیٹے کہہ کر پکارا ہے ،جس سے معلوم ہوتا ہے کہ نام لینے سے محبت کا وہ اظہار نہیں ہوتا ،جو” اے میرے بیٹے “کہنے سے محبت کا اظہارہوتا ہے۔
$$$123$$$
جس طرح ماں لاشعوری عمر میں بچے کو محبت میں ”میرالعل ،میراچاند ،میرا سوہنا“ وغیرہ جیسے القابات سے پکارتی ہے اسی طرح جب بچہ شعوری عمر کو پہنچ جائے تو والدین اس سے اسی اندازِ محبت میں بات کریں تو ماں باپ کی بات بچے کے دل ودماغ پر اثر انداز ہوگی۔
$$$123$$$
سب سے پہلی نصیحت جو حضرت حکیم لقمان نے اپنے بیٹے کو کی ،وہ توحید باری تعالیٰ سے متعلق تھی کہ” میرے بیٹے! اللہ کے ساتھ کسی کو شریک نہ ٹھہرانا“۔
$$$123$$$
اس سے معلوم ہوا کہ بچے کو سب سے پہلے دینی عقائد وافکار کی تعلیم دینی چاہیے تاکہ بڑا ہوکر وہ ایک اچھا مسلمان بنے ، کیونکہ اس کے عقائد جب صحیح ہوں گے تو اعمال بھی ان شاء اللہ صحیح ہوں گے ، اوراگر عقائد قرآن وسنت سے متصادم ہوئے تو یہ یقین نہیں کیا جاسکتا کہ راست اعمال کرے گا ۔ بچوں کا ذہن صاف وشفاف اور خالی ہوتا ہے اس میں جو چیز بھی نقش کردی جائے وہ مضبوط وپائیدار ہوتی ہے، اس لئے سب سے پہلے بچے کو دینی و اخلاقی تعلیم دی جائے۔
$$$123$$$
قرآن وسنت کی تعلیم دینی امور کے ماہر اساتذہ سے دلوائی جائے۔
$$$123$$$
ہمارے معاشرے کا ایک المیہ یہ بھی ہے کہ جسمانی تکلیف مثلاً دانت میں درد ہوتو ہم دانت کے ڈاکٹر کے پاس جاتے ہیں ،دل کا مسئلہ ہو تو ہارٹ اسپیشلسٹ کے پاس جاتے ہیں لیکن جب علم قرآن واحادیث نبوی صلی اللہ علیہ وسلم کا معاملہ پیش آتا ہے تو ہم ایک مستند عالم دین کو چھوڑ کر غیر عالم کے پاس جاتے ہیں، جس سے اکثر بگاڑ پید اہوتا ہے۔
$$$123$$$
آگے حضرت لقمان نے اپنے بیٹے سے کہا کہ” میرے بیٹے! عمل رائی کے دانے کے برابر بھی ہو تو روزِ محشر اللہ تعالیٰ اسے تمہارے سامنے لے آئیں گے۔“ یعنی کوئی عمل خواہ وہ اچھا ہویا برا ،اسے معمولی مت سمجھنا کہ روزِ محشر تمہیں اس کا سامنا کرنا پڑے گا۔اگر عمل صالح ہے تو وہ تمہارے لئے روزِ محشر مفید ثابت ہو گا اور ہوسکتا ہے کہ جسے تم معمولی سمجھو روزِ محشر وہی تمہاری شفاعت کا سبب بن جائے اور اگر وہ عمل طالح (برے)ہیں ،تو تم بروزِ محشر اسے چھپا نہ پاؤ گے ،اللہ تعالیٰ اس عمل کو جسے تم معمولی سمجھ رہے ہوگے تمہارے سامنے ظاہر کردے گا اور وہاں انکار کی گنجائش نہ ہوگی۔
$$$123$$$
حضرت لقمان مزید فرماتے ہیں کہ” اے میرے بیٹے ،نمازقائم کرو ،اور اچھے کاموں کی تلقین کیا کرو اور برے کاموں سے منع کیا کرو۔“ حضرت لقمان کے اس فرمان میں تین امر ہیں۔ (1) یہ کہ نماز قائم کرو۔ نماز ہر شریعت میں رہی ہے۔ اس کی کیفیت و ہیت میں تبدیلی واقع ہوتی رہی ، پھر نماز کے ذریعے اللہ تعالیٰ کی مدد حاصل کی جاسکتی ہے جیسا کہ قرآن کریم میں حق تعالیٰ نے فرمایا کہ ”اللہ کی مدد چاہو ،نماز اور صبر کے ذریعہ سے “۔
$$$123$$$
اسی طرح نماز جسم وروح کے لئے باعث سکون وراحت ہے ، اور ایک مسلمان نماز کو صرف اللہ کا حکم سمجھ کر پڑھے تو اس سے مالک حقیقی راضی ہوگا اور جب مالک راضی ہوتا ہے تو بندہ پر انعامات کی بارش کرتا ہے۔(2) یہ کہ اچھے کاموں کا حکم کرو۔ ایک شخص دوسرے کو جب اچھائی کا حکم دے گا تو لامحالہ امر ہے کہ اول وہ خود بھی اچھے کام کرے گا۔ ( 3) یہ کہ برائی سے منع کرنا۔
$$$123$$$
بلاشبہ برائی سے منع کرنا بھی اسی وقت ممکن ہے جب بندہ خود برائی سے باز رہے۔ اگر کوئی شخص خود برے کام کرے اور دوسروں کو کہے یہ نہ کرو تو اس کا کتنے اثر ہوگا یہ ہر عام وخاص جانتا ہے۔ اور جب ایک شخص اچھے کام کرتا ہے اور اچھائی کا حکم دیتا ہے اور برے کاموں سے باز رہتا ہے اور برائی سے منع کرتا ہے تو لامحالہ بہت سے لوگ اس کے دشمن بن جاتے ہیں ،وہ اسے جانی نقصان نہ بھی پہنچائیں ذہنی اذیت دیتے رہتے ہیں، جس پر اسے صبر کرنا ہے اور یہ لمحات بڑے ہمت کے ہوتے ہیں کہ بے وجہ تنقید برداشت کی جائے ،بے وجہ کے طعنے سنے جائیں ، اس پر طنز واستہزاء کے تیر برسائیں جائیں اور ان سب کے جواب میں وہ خاموش رہے اس کے لئے بڑی ہمت وبڑا حوصلہ چاہیے اور یہی بات حضرت لقمان نے اپنے بیٹے سے فرمائی تھی کہ صبر کرنااور صبر کرنا بڑی ہمت کا کام ہے۔
$$$123$$$
اور جن لوگوں سے مزاج نہیں ملتے ،ان سے بھی بے رخی سے بات مت کرو، حضرت لقمان نے اپنے لخت ِ جگر کو اس سے منع فرمایا اور مزید فرمایا کہ متکبر مت بنے ،یعنی بے رخی کا معاملہ تکبر کے زینے کی پہلی سیڑھی ہے ،اس سے بچنا اور ساتھ ہی فرمادیا کہ اللہ تبارک وتعالیٰ بھی متکبرین کو پسند نہیں فرماتے اس لئے تکبر سے بچنا۔اس کے ساتھ ہی حضرت لقمان نے فرمایا کہ اپنی چال میں میانہ روی اختیار کرو،یعنی زمین پر اکڑ کر چلنا بھی تکبر ہے۔
$$$123$$$
زمین پر اکڑ کرمت چلو ، اعتدال ہر شے میں لائق تعریف ومدح ہوتا ہے او ر افراط وتفریط لائق مذمت ،اس لئے ان دونوں امور سے بچ بچا کر ایام ہائے حیات بسر کرو۔ آخری بات حضرت لقمان نے اپنے فرزند کو یہ سکھائی کہ اے میرے بیٹے !اپنی آواز کو پست رکھو۔یہاں بھی وہی درج بالا امر ہے یعنی عدل ، اعتدال۔یعنی آواز نہ اتنی پست ہو کہ دوسرا سن ہی نہ سکے اور نہ ہی اتنا زور سے بولے کہ دوسروں کی آواز تم نہ سن سکو۔
$$$123$$$
یاد رکھو کہ گدھا زور سے بولتا ہے ، جس کی آواز ساری آ وازوں میں سب سے زیادہ ناپسندیدہ ہے۔ حضرت لقمان کی اپنے فرزند کو کی گئی یہ قیمتی نصیحتیں ہمیں بتاتی ہیں کہ ہمیں اپنی اولاد سے ان کی نفسیات سامنے رکھ کر ،ان کی ذہنی اپروچ کا انداز لگا کر بات چیت کرتے رہنا چاہیے اور آج کے ماحول کا تقاضا ہے کہ والدین اپنی اولاد کے ساتھ دوستانہ ماحول میں گفتگو کریں، ان کے مسائل اور پریشانیوں کو سنیں اور حل کریں ، کیونکہ ڈانٹ ڈپٹنے کے دور گزر چکے۔
$$$123$$$
حضرت انس رضی اللہ عنہ نبی کریم صلی اللہ علیہ وسلم کے ساتھ10 برس رہے۔آپ رضی اللہ تعالیٰ فرماتے ہیں کہ ان10 برسوں میں کبھی نبی کریم صلی اللہ علیہ وسلم نے مجھے نہیں ڈانٹا۔ایک واقعہ حضرت انس رضی اللہ تعالیٰ عنہ بیان فرماتے ہیں کہ ایک بار نبی کریم صلی اللہ علیہ وسلم نے مجھے کسی کام سے بھیجا،میں بچوں کے ساتھ کھیل کھود میں لگ گیا، اس کے باوجود بھی نبی کریم محمد صلی اللہ علیہ وسلم نے مجھے نہیں ڈانٹا۔
$$$123$$$
فرمان نبوی صلی اللہ علیہ وسلم ہے کہ ”اپنی اولاد کے ساتھ نرمی برتو،اور ان کی بہتر تربیت کر و“۔ اس حدیث سے بھی معلوم ہوتا ہے کہ نبی کریم صلی اللہ علیہ وسلم نے اپنی امت کو اولاد کی بہتر تربیت کا حکم ارشاد فرمایا ہے اور اولاد کی تربیت اگر شعائر اسلام اور طرزِ نبوی صلی اللہ علیہ وسلم پر کی گئی ہوتو ان شاء اللہ اولاد کی دنیا وآخرت بھی سنوارے گی اور اولاد مطیع وفرمابردار اور خدمت کرنے والی بھی ہوگی انشاء اللہ۔ والدین کی طرف سے اولاد کی صحیح تعلیم و تربیت والدین کے لئے صدقہ جاریہ اور ذخیرہ آخرت ہے ۔
$$$123$$$
بھارت اور امریکا دنیا میں دو بڑی جمہورتیں ہیں۔دونوں ملکوں کے حکمرانوں کے ایک جیسے رویے ہیں۔ اپنے ہی شہریوں سے تعصب کر کے ظلم و ذیاتی کرتے ہیں۔بھارت میں تو آئے دن مسلمانوں پر متعصب ہندو انتہاپسندوں کی ویڈیو زدیکھ دیکھ کر انسانیت کا کلیجہ منہ کو آتا رہا ہے۔ آج امریکا سے ایک ویڈیو وائرل ہوئی۔ امریکی ریاست منی سوٹاکے شہر منی ایپلس میں ایک پولیس وین جس کا نمبر پیلٹ صاف نظر آ رہا ہے۔
$$$123$$$
اس پولیس وین کے پہیوں کے نیچے ایک امریکی سیا ہ فام جارج فلائیڈشہری دبا ہو ہے ۔ اس کی گردن باہر سامنے نظر آ رہی ہے۔ اس کے جسم سے خون بہ رہا ہے۔وہ کرہ رہا ہے۔ مظلوم کی گردن پر سفید فام امریکی پولیس آفیسر اپنے دونوں گھٹنے رکھ کر دباؤ ڈال رہا ہے تاکہ وہ مر جائے۔ اس کے بعد کرہ کرہ کر اس مظلوم نے جان دے دی۔
$$$123$$$
سامنے دوسرا پولیس آفیسرجو شکل صورت سے چینی لگ رہا ہے اس ظلم کی کارروائی پر چوکیداری کر رہا ہے۔
$$$123$$$
سامنے سڑک پرکوئی بھی گاڑی ظلم دیکھ کر رُکتی ہے تو چوکیدار پولیس آفیسر سیٹی بجا کر چلے جانے پر مجبور کر رہا ہے۔کوئی خاتون پولیس سے بات کر رہی ہے۔ نہ جانے اس انسانیت سوز واقعہ کی ویڈیو کس نے بنائی اور وائرل کی۔ ظلم کی اس داستان کو آشکار کرنے پر اللہ ضرور اسے اجر سے نوازے گا۔
$$$123$$$
بہرحا ل ویڈیو کے وائرل ہونے پر آناً فاناً سارے امریکا میں اس سیاہ فام کے قتل ، نسلی امتیاز اورتعصب کے خلاف احتجاج کرنے کے لیے ہنگامے پھوٹ پڑے۔
$$$123$$$
مظاہرین نے پولیس گاڑیوں کو جلانا شروع کیا۔ سڑکوں پر ٹائر جلا کر ٹریفک روک دی۔ دکانوں کو لوٹنا شروع کیا۔ ہنگامے چھٹے روز میں داخل ہو گئے۔ امریکا کی تاریخ میں پہلی دفعہ مظاہرین وائٹ ہاؤس میں داخل ہو گئے۔ڈونلڈ ٹرمپ کو رات ایک خفیہ بنکر میں گزارنی پڑی۔ ہنگامے کی شدت اتنی زیادہ ہے کہ ٹرمپ حکومت نے امریکا کے ۴۰ شہروں میں کرفیو لگانا پڑا۔
$$$123$$$
کئی ریاستوں میں نیشنل گارڈ طلب کر لیے گئے۔نیوزی لینڈ، برطانیہ، جرمنی بلکہ پورے یورپ کے کئی شہروں میں بھی امریکی سیاہ فام کے بے رحمانہ قتل پر اور اس کے خاندان کے ساتھ اظہارہار یکجہتی اور بے رحمانہ قتل میں ملوث دونوں پولیس آفیسروں کو قرار واقعی سزا دینے کے لیے مظاہرے پھوٹ پڑے ہیں۔ٹرمپ نے امریکی ریاستوں کے گورنرز کو نرمی نہ برتنے اور طاقت کے زور پر مظاہرین کو منتشر کرنے اور دبا دینے کے احکامات جاری کر دیے ہیں۔
$$$123$$$
بلکہ فوجی طاقت استعمال کر کے مظاہرین کو منتشر کرنے کے احکامات بھی دیے گئے۔ انصاف مانگنے والوں کو پکڑنے اور قید کرنے کا کہا گیا۔ اب تک چار ہزار سے زاہد مظاہرین گرفتار کیے جا چکے ہیں۔
$$$123$$$
ڈونلڈ ٹرمپ کی سیاہ فام شہریوں سے تعصب کوئی چھپی ہوئی بات نہیں۔ٹرمپ نے الیکشن ہی سیاہ فام شہروں کے خلاف سفید فام شہریوں کو اُکسا کر لڑا تھا۔ پڑوسی ملک سے روزی روٹی کمانے کے لیے آنے والوں کو روکنے کے لیے سرحد پر دیواد بنانے اور مسلمان تارکین کو امریکا سے نکالنے اور کئی متعصب باتوں پر امریکی عوام کو اُکسا یا تھا۔
$$$123$$$
ان مظالم کی قیمت پر سفید فا م امریکیوں کی معاشی حالت بہتر بنانے کے سز باغ دکھا کر ڈونلڈ ٹرمپ نے الیکشن جیتا تھا۔ جب کسی ملک کے مرکزی لیڈروں کی ایسی متعصب سوچ ہو تو یہ سوچ نیچے حکومتی اہلکاروں تک پہنچتی ہے۔ عام عوام میں بھی ایک دوسرے کے ساتھ تعصب جنم لیتا ہے اور بڑھتا رہتا ہے ۔یہ ڈونلڈ ٹرمپ کے تعصب کا نتیجہ ہے کہ پولیس، جو اپنے شہریوں کی محافظ ہوتی ہے وہ قصائی بن جاتی ہے۔
$$$123$$$
عوام کو تعصب کی بنیاد پر ظلم کرتی ہے۔ ویسے امریکا میں یہ تعصب پہلے بھی موجود تھا۔ اسی تعصب کی بنیاد پر ایک اعلیٰ تعلیم یافتہ ماہر تعلیم ، بلکہ امریکی یونیورسٹیوں سے بچوں کی تعلیم میں پی ایچ ڈی کرنے والی مظلوم ڈاکٹر عافیہ صدیقی کو امریکی عدالت کے ایک متعصب جج نے ناکردہ گناہ امریکی عدلیہ کی تاریخ میں سب سے زیادہ ۸۶ سال قید کی سزا سنائی تھی۔
$$$123$$$
یہ مظلوم خاتوان اب بھی امریکی جیل گھل سڑ رہی ہے۔
$$$123$$$
یہی حال دنیا کی سب سے بڑی جمہوریت بھارت کا ہے۔ دہشت گرد ٹرمپ کی طرح دہشت گرد مودی جو ہٹلر جیسی قومی برتری کے ضم میں مبتلا، دہشت گرد تنظیم آر ایس ایس کا بنیادی رکن ہے۔ اسی آر ایس ایس کے کارکن نے ہندوؤں کے مہاتما گاندھی کو سفاکی سے قتل کیا تھا۔ اس تنظیم کی انتہا پسند سو چ کی وجہ سے انگریزوں نے اپنے دور حکومت میں پابندی لگائی تھی۔
$$$123$$$
یہی آر ایس ایس بھارتی وزیر اعظم مودی کی شہ پر کشمیر اور بھارت کے مسلمانوں کے ظلم و ستم کی چکی چلائے ہوئی ہے۔ آئے روز ظلم کی داستانوں سے بھری ویڈیوز دنیا کے سامنے آتی رہتی ہیں۔ دہشت گردمودی نے تعصب کی بنیاد پر الیکشن جیت کر،شہریت قانون پاس کیے ہیں۔ جن کے خلاف احتجاج پر امریکا کی طرح پورے بھارت میں مسلمانوں ،ہنددوں، سکھوں اور دوسری اقلیتوں نے مظاہرے کیے تھے۔
$$$123$$$
بھارت پولیس اور آر ایس ایس کے غنڈوں نے مظلوموں کے ساتھ امریکی پولیس جیسا سلوک کر کے گولیاں چلائیں تھیں۔ ہزاروں مسلمان اس ظلم کی وجہ سے شہید ہوئے تھے۔ یہ مظاہرے کررونا وائرس ،آفاقی عذاب کی وجہ سے رکھے تھے۔مگر عوام کے دلوں میں لاوا پکا ہوا ہے جو کسی بھی وقت پھٹ پڑے گا۔
$$$123$$$
قارئین ! دنیا کے دو نام نہاد جمہوریتیں کے دو دہشت گردوں، ڈونلڈد ٹرمپ اور نریدر داس مودی کے تعصب کی وجہ سے جمہوریت پر اعتماد اُٹھ رہا ہے۔
$$$123$$$
آخر مظلوم قومیں کب تک ظلم برداشت کرتی رہیں گی۔ایک نہ ایک دن ظلم کا پیمانہ بھر جاتا ہے تو پھر جھلکنے لگتا ہے۔ ٹرمپ اور مودی کو اپنے رویے بدلنے پڑیں گے۔ورنہ مکافات عمل کسی ظالم کو نہیں چھوڑتا۔ دنیا میں فرعون،اور نمرود نہیں رہے تو ٹرمپ اور مودی کس باغ کی مولیاں ہیں۔ یہ تاریخ کا سبق ہے مگر طاقت کے نشے میں مشغول حکمران تاریخ سے سبق حاصل نہیں کرتے! مگر دنیا کی تاریخ ہی بتاتی ہے کہ مکافات عمل ہمیشہ جاری و ساری رہتا ہے۔ دیکھانا یہ ہے کہ ٹرمپ اور موددی کا نمبر کب آتا ہے۔ مظلوم منتظر رہیں گے!
$$$123$$$
اس بات میں شک نہیں کہ عصر حاضر میں معاشرے کی دین سے دور ی کا بنیادی سبب نظام تعلیم کی ثنویت ہے۔ بیسوی صدی میں انگریز نے ایک سوچی سمجھی سازش کے تحت مسلمانوں کے نظام تعلیم کو دو مختلف طبقوں میں تقسیم کردیا تھا اور ہماری بد قسمتی کہ وہ طبقائی تقسیم تاحال جوں کی توں موجود ہے اور اپنی کامیابی کے گل کھلا رہی ہے۔
$$$123$$$
ہمارامعاشرہ مسٹر اور ملاں دو مختلف طبقوں میں بٹ کر رہ گیا ہے۔
$$$123$$$
ہمارے اکابرین میں مولانا مناظر احسن گیلانی وہ عظیم شخصیت ہیں جنہوں نے نظام تعلیم کی وحدت کیلئے کام کیا اور کئی کتب بھی تصنیف فرمائیں۔وہ اپنی کتاب ”برصغیر میں مسلمانوں کا نظام تعلیم وتربیت“ میں برصغیر پر انگریزوں کے مسلط ہونے سے قبل رائج نظام تعلیم (درس نظامی) پر تبصرہ کرتے ہوئے لکھتے ہیں:”حکومت متسلطہ سے قبل مسلمانان ہند میں تعلیم کا جو نظام قائم تھا، عام طور پر درس نظامی کے نام سے جسے شہرت حاصل ہے ا سکے متعلق لوگوں کا یہ خیال صحیح نہیں کہ وہ مسلمانوں کی صرف دینی تعلیم کا نظام تھا،درحقیقت اس نصاب میں اس عہد کی دفتری زبان فارسی کی نظم ونثر وانشاء وغیرہ کے بیسیوں aکتابوں کے ساتھ ساتھ حساب، خطاطی وغیرہ کی مشق کرانے کے بعد اعلیٰ تعلیم عربی کتابوں کے ذریعے دی جاتی تھی۔
$$$123$$$
ابتداء سے آخر تک اس زمانہ کے تعلیمی نصاب کے ختم کرنے کی مدت پندرہ سولہ سال سے کم نہ تھی اور اس پوری مدت تعلیم میں درس نظامی سے فارغ ہونے والے علماء صحیح معنوں میں خالص دینیات کی تین کتابیں پڑھا کرتے تھے یعنی چند مختصر فقہی متون کے سوا قرآن کے متعلق ”جلالین“ حدیث کے متعلق ”مشکوٰة“ اور فقہ کے متعلق گو بظاہر نام تو دو کتابوں کا لیا جاتا تھا یعنی ”شرح الو قایہ“ اور ہدایہ“، لیکن ہدایہ کے ان ابواب کو نہیں پڑھا یا جاتا تھا جو ”شرح الوقایہ“ میں پڑھا دیئے جاتے تھے۔
$$$123$$$
اس لیے میں کہتا ہوں کہ حکماً وعملا یہ ایک ہی کتاب کی تعلیم تھی تو پندرہ سولہ سال کی مدت میں گویا خالص اسلامی دینیات کی چار کتابوں کا پڑھنا دینی علوم سے مناسب پیدا کرنے کیلئے کافی سمجھا جاتا تھا۔“
$$$123$$$
آج کل جو یہ تاثر پیدا ہوگیا ہے کہ دینی اور دنیوی علوم جدا جدا ہیں یہ اسلامی تاثر نہیں بلکہ یہ مغرب کا تحفہ اور مغربی سیکو لرازم کی باقیات واثرات میں سے ہے۔
$$$123$$$
انٹرنیشنل اسلامک یونیو رسٹی اسلام آباد کے سابق وفاقی وزیر مذہبی اُمور ڈاکٹر محمود احمد غازی صاحب لکھتے ہیں: مجھے یہ بات کہتے ہیں کوئی تامل نہیں اور میں بغیر کسی تردد کے یہ بات عرض کرتا ہوں کہ جب تک یہ دونظام الگ الگ رہیں گے دنیائے اسلام میں سیکو لرازم کو فروغ ملتا رہے گا۔ سیکیولرازم یہ ہے کہ جو چیز مذہبی ہے وہ مذہب کے دائرے میں رہے اور جو غیر مذہبی ہے وہ غیر مذہبی دائرے میں رہے اور ان دونوں کے درمیان کوئی اتفاق پیدا نہ ہو۔
$$$123$$$
یہ دونوں ایک نہر یا ایک دریاکے دو کنارے ہیں جو کبھی آپس میں نہیں ملتے اور ایک دوسرے کے مشورے پر چلتے رہتے ہیں۔ زندگی کو دو متوازی نظاموں اور دو متوازی حصوں میں تقسیم کرنا اسی کو سیکولرازم کہتے ہیں اور یہی لامذہبیت اور لا دینیت ہے۔
$$$123$$$
جب ہم نظام تعلیم کی بات کرتے ہیں تو نصاب، کتابوں،تعلیمی ماحول اور بہت سی دیگر باتوں سے پہلے جو بات زیر بحث آتی ہے وہ یہ ہے کہ اِس تعلیمی نظام کے مقاصد کیا ہے؟ ہمارے مدارس میں ایک بات مشہور ہے اور وہ یہ کہ ہم نے صرف علماء اور قراء پیدا کرنے ہیں جو مسجد یں سنبھالیں اور مدرسے چلائیں۔
$$$123$$$
یہ ایک ناقص اور کمزور سوچ ہے۔مسلمانوں کے نظام تعلیم میں کبھی بھی ثنویت نہیں رہی،اس میں ہمیشہ وحدت رہی ہے۔دینی نظام تعلیم کا یہ محدود ہدف دراصل گزشتہ صدی میں اس وقت کے حالات کے تناظر میں طے کیا گیا تھا۔ 1857ء سے پہلے انہی مدارس سے فارغ ہونے والے لوگ تحصیلدار، کلکٹر،سی ایس پی آفیسرز،جج، ڈاکٹرز حتیٰ کہ ملک کا نظام چلانے کیلئے ساری بیو روکریسی انہی مدارس سے آتی تھی۔
$$$123$$$
انگریزوں کے تسلط اور قبضے کے بعد برصغیر میں مسلمانوں کی حکومت ختم ہوئی تو اس کے ساتھ ہی اس تعلیمی نظام کی بساط بھی لپیٹ دی گئی۔ مسلمانوں نے جب 1857ء میں مزاحمت کی تو چھ چھ سو علماء کو ایک ایک دن میں درختوں سے لٹکا دیا گیا۔اس صورتحال میں کچھ علماء نے سوچا کہ اب حکومت تو ہمارے پاس رہی نہیں اور انگریز نے سارا نظام بدل دیا ہے تو اب اُمت کا مستقبل کیا ہوگا؟ انہوں نے سوچا کہ ہمارا اجتماعی نظام تو باقی نہیں رہا کم ازکم یہ جو مساجد کا نظام ہے اور انفرادی ومعاشرتی زندگی کے جو مسائل ہیں،ان دائروں میں ہی دین کو بچالیا جائے۔
$$$123$$$
چنانچہ اس مقصد کیلئے انہوں نے دارلعلوم دیوبند کی بنیاد ڈالی۔اور ایک ایسی دینی تعلیم کا آغاز کیا کہ آج تک وہ قابل تعریف ہے۔9/11کے بعد جب مدرسہ بحث کا موضوع بنا تو لوگوں میں یہ جاننے کی خواہش پیدا ہوئی کہ مدرسہ کیا ہے۔ بہت سے قلم کاروں نے مدارس پر لکھا مگر اِن میں ذیادہ تر وہ تھے، جن کی معلومات ثانوی ذرائع سے ماخوذ تھیں۔مگر ڈاکٹر ابراہیم موسیٰ نے اس پر قلم اُٹھایا اور اپنی آپ بیتی لکھی۔
$$$123$$$
ڈاکٹرابراہیم موسیٰ کا تعلق جنوبی افریقہ سے ہے۔ دارلعلوم دیوبند اور ندوةالعلماء لکھنو میں چھ سال پڑھا ہے۔ اِن دِنوں امریکہ کی یو نیورسٹی آف نوٹرے ڈیم میں ایک شعبے کے ڈائر یکٹرہے۔ 4 سال پہلے ان کی ایک کتاب شائع ہوئی جس کا عنوان تھا ”مدرسہ کیا ہے؟“(what is Madrassa)۔2017میں بھارت سے ایک جید عالم وارث مظہری نے اس کا ترجمہ کیا جوکہ اب پاکستان سے بھی شائع ہوا ہے۔
$$$123$$$
ڈاکٹر صاحب مدرسے کے ساتھ مغرب کے تعلیمی اداروں میں بھی زیر تعلیم رہے ہیں۔انہوں نے لکھا ہے کہ اِن دونوں نظام ہائے تعلیم سے گزرنے کے بعد،اگر آج ان کو موقع ملے کہ وہ اپنی پسند کے تعلیمی ادارے کا انتخاب کریں تو وہ مدرسے کوترجیح دیں گے۔
$$$123$$$
سوچنے کی بات ہے کہ 1947ء کے بعد نہ ہم پر انگریز حکمران ہے اور نہ یہ دار الحرب ہے بلکہ یہ ہمارا اپنا ملک اسلامی جمہوریہ پاکستان ہے۔
$$$123$$$
اوراب بھی 1857ء کے بعد والی پالیسی نافذ ہے۔ لہذا اب بات یہ ہے کہ ایک مسلم معاشرے میں ہمیں صرف عالم دین ہی پیدا نہیں کرنے جو صرف مدرسے ومسجد کی بنیاد ڈالیں۔ یقینا یہ بھی سنبھالنے چاہئیں لیکن سوچنے کی بات یہ ہے کہ اس معاشرے کا کیا قصور ہے کہ اس کو ایسا جج، بیو رو کریٹ، کلکٹر، وکیل،ڈاکٹر، انجینئر،بزنس مین اور دیگر شعبہ ہائے زندگی سے تعلق رکھنے والے نہ ملے جودین جانتا ہوں۔
$$$123$$$
مسلمانوں کی ریاست ہے تو ہمارے آفسیرز،جج، ڈاکٹر ز، سیاست دان وغیرہ ایسا کیوں ہوں جس کو انگریز وں کا قانون اور نظام تو یاد ہو لیکن وہ شرعی قانون اور نظام سے واقف نہ ہو؟ کیا یہ سارا نظام ایسا چلتا رہے گا؟ ہم اس کی بہتر ی کیلئے کچھ نہیں کریں گے؟ اگر آپ اس معاشرے میں دین اسلام چاہتے ہیں اور دین کی خدمت کیلئے آپ نے ادارے بنائے ہیں تو پھر آپ کا دائرہ کا ر محدود نہیں ہونا چاہیئے۔
$$$123$$$
حالات کے بدلنے کیوجہ سے جو بنیادی تبدیلی آتی ہے، اس لحاظ سے ہم کو مقاصد تعلیم میں وسعت کرنی چاہیئے۔
$$$123$$$
جامعہ دارالعلوم کراچی کے عصری تعلیم کے ادارے ”حرا فاونڈیشن سکول“ کی ایک تقریب سے خطاب کرتے ہوئے شیخ الاسلام مولانا مفتی محمد تقی عثمانی مدظلہ نے فرمایا کہ ”ہمیں ایک ایسے نظام تعلیم کی ضرورت ہے جس میں دینی اور دنیوی تعلیم اکھٹی دی جائے جہاں دین کی بنیادی معلومات سب کو پڑھا ئی جائیں۔اس کے بعد ہر ہر شعبہ میں اختصاص کے مواقع دیئے جائیں۔یہ نظام تعلیم ہمارے اسلاف کی تاریخ سے مربوط چلاآرہا ہے“۔
$$$123$$$
پیر محمد فاروق بہاوٴالحق شاہ
$$$123$$$
چین دنیا کی ابھرتی ہوئی بڑی سیاسی اور فوجی طاقت ہے۔جس سے یورپ سمیت دنیا کے کئی ممالک خائف نظر آتے ہیں۔لیکن اس کے باوجود خود چین اپنے مخصوص طرز عمل کی وجہ سے کسی بھی جگہ پر جھگڑے کا باعث نہیں بنا بلکہ جھگڑے کی صورت میں ہمیشہ چین نے مصالحت پسندانہ رویہ اختیار کرتے ہوئے معاملات کو سلجھانے کی کوشش کی ہے۔بھارت دنیا کا واحد ملک ہے جس کے تمام ہمسایوں کے ساتھ سرحدی تنازعات ہیں۔
$$$123$$$
اور اپنے توسیع پسندانہ عزائم کی وجہ سے اس خطے میں خطرے کی سب سے بڑی وجہ ہے۔نیپال، بنگلہ دیش، اور پاکستان کے ساتھ تو اس کے تنازعات کی ایک تاریخ ہے لیکن اب چین کے ساتھ اس نے اپنا تنازعہ کھڑا کرکے پوری دنیا کو اس خطے کی طرف متوجہ کردیا ہے۔دنیا بھر کے مبصرین حیران ہیں کہ اس وقت پوری دنیا کرونا جیسی وبا سے نمٹنے میں مصروف ہے لیکن بھارت ہر روز کسی نہ کسی ملک کے معاملات میں مداخلت کر کے دنیا بھر میں ایک طرف بد امنی کا باعث بن رہا ہے تو دوسری طرف علاقے کے لئے امن و امان کے مسائل پیدا کر رہا ہے۔
$$$123$$$
بھارت کے اس رویے نے دنیا کے بڑوں کو سوچنے پر مجبور کر دیاہے کہ آخر کسی نہ کسی موقع پر تو اس بے لگام ہاتھی کو لگام ڈالنے کی کوشش کرنی چاہئے۔
$$$123$$$
ہندوستان اور چین کے درمیان ان سرحدی تنازعہ کی تاریخ بہت پرانی ہے اور 1962کی سرحدی جھڑپوں کے بعد یہ معاملہ مزید پیچیدہ ہو گیا ہے۔انڈیا اور چین کے درمیان تقریبا 3488 کلومیٹر کی مشترکہ سرحد ہے۔
$$$123$$$
سرکاری دستاویزات کے مطابق یہ سرحد جموں کشمیر،ہماچل پردیش، اتراکھنڈ،اور اروناچل پردیش سے ملتی ہے۔اس معاملے کو سمجھنے کے لئے ہم اس کو تین حصوں میں تقسیم کرسکتے ہیں۔ مغربی سیکٹر میں جموں کشمیر، مڈل سیکٹر میں ہماچل پردیش اور اتراکھنڈ،جبکہ مشرقی سیکٹر میں سکم اور اروناچل پردیش کے علاقے شامل ہیں۔چین اور بھارت کے درمیان مکمل حد بندی موجود نہیں ہے۔
$$$123$$$
جو علاقہ جس ملک کے قبضے میں ہے وہ اسی کا شمار ہوتا ہے۔ اس کی مکمل حد بندی نہ ہونے کے باعث مختلف تنازعات کا کھڑا ہونا معمول ہے لیکن حالیہ دنوں میں چین کی طرف سے کی گئی کارروائی اور بھارت کی طرف سے اس کی مذمت اور پسپائی نے اس تنازعہ کو نمایاں کر دیاہے اور دنیا بھر کے دارالحکومتوں میں اس معاملے پر غور کیا جارہا ہے کہ ان تنازعات کا عالمی امن کیلئے خطرہ کا باعث تو نہیں؟
$$$123$$$
1962 کی بھارت اور چین کے درمیان جنگ کے دوران چین نے مغربی سیکٹر میں موجود علاقہ اکسائی چین پر قبضہ کر لیا تھا۔
$$$123$$$
بھارت دعویٰ کرتا ہے کہ یہ اس کا علاقہ ہے جس پر چین نے ناجائز قبضہ کر رکھا ہے جبکہ چین کی طرف سے یہ جواب دیا جاتا ہے کہ یہ علاقہ فطری طور پر چینی علاقہ کے ساتھ شامل ہے بھارت نے ناجائز طور پر قبضہ کیا ہوا تھا۔ 1962 میں چین نے اپنا علاقہ واپس لے لیا ہے۔مغربی سیکٹر اس سرحدی کشیدگی کا ایک رخ ہے۔دوسری طرف مشرقی سیکٹر میں بھی چین اور بھارت کے درمیان سرحدی تنازعہ موجود ہے۔
$$$123$$$
تفصیلات کے مطابق چین مشرقی سیکٹر میں اروناچل پردیش پر اپنا دعویٰ کرتا ہے چین کے مطابق یہ علاقہ جنوبی تبت کا ایک حصہ ہے۔ چین تبت اور اروناچل پردیش کے مابین میک موہن لائن کو بھی قبول نہیں کرتا۔تبت کی مخصوص سرحدی پوزیشن کی وجہ سے چین ہمیشہ تبت کے معاملہ میں حساس رہا ہے۔اور طویل عرصے سے اس بات پر گفتگو اور مذاکرات کی کئی نشستیں ہوئیں ہیں لیکن کوئی نتیجہ سامنے نہیں آ سکا۔
$$$123$$$
حقیقت یہ ہے کہ جنوبی تبت کا یہ علاقہ چین کا ایک حصہ شمار ہوتا ہے۔تبت کی طرف جانے والے اکثر راستے چین سے ہو کر گزرتے ہیں۔لیکن بھارت کی ہٹ دھرمی کی وجہ سے اس خطے میں بھی ایک سلگتا ہوا سرحدی تنازع موجود ہے۔
$$$123$$$
بھارت کے اندر مبصرین اور ماہرین کی رائے میں اس کو محض سرحدی تنازع قرار دے کر نظرانداز نہیں کیا جاسکتا بلکہ یہ کسی بڑی جنگ کا پیش خیمہ بھی ثابت ہوسکتا ہے۔
$$$123$$$
بھارت کے ممتاز اخبار انڈین ایکسپریس میں سابق سفیر اور چین بھارت امور کے ماہر پی سٹو بدان نے ایک مضمون میں تحریر کیا جس کے مطابق اس تنازع کو سرحدی تنازع قرار دے کر نظرانداز نہیں کرنا چاہیے بلکہ ایک طرح سے یہ 1962 کے سرحدی جھڑپوں کا ایک تسلسل ہے۔
$$$123$$$
انہوں نے لکھا کہ جب بھارت نے آرٹیکل 370 اور 35 اے کے تحت کشمیر کی حیثیت تبدیل کی اور اس کی حیثیت تبدیل کرتے ہوئے لداخ کو ایک اس علاقہ کا مرکز قرار دیا تو چین نے اس پر شدید ردعمل کا اظہار کیا اور اس کو سرحدی معاملات میں کھلی مداخلت قرار دیا۔
$$$123$$$
ایک قدم آگے بڑھتے ہوئے اس معاملہ کو اقوام متحدہ کی سیکیورٹی کونسل میں اٹھایا۔ان کے اس ردعمل سے بخوبی اندازہ لگایا جاسکتا ہے کہ وہ لداخ کی سرحد پر ہونے والی ہر قسم کی سرگرمیوں سے بخوبی آگاہ ہے بلکہ ان پر مسلسل نظر رکھے ہوئے ہے۔ بھارتی حکومت اور فوج کی ذہنیت سے چین سمیت اس کے تمام ہمسائے بخوبی آگاہ ہیں۔چین یہ سمجھتا ہے کہ موجودہ بھارتی حکومت اس خطے کی سلامتی کے لیے ایک خطرے سے کم نہیں۔
$$$123$$$
اس کے توسیع پسندانہ عزائم سے چین سمیت تمام ہمسائے عدم تحفظ کا شکار ہیں۔ لیکن چین نے ایک قدم آگے بڑھ کر بھارت کا راستہ روکنے کی کوشش کی ہے۔اگرچہ پاکستانی افواج لائن آف کنٹرول پر بھارتی دراندازی کا بڑی دلیری سے دندان شکن جواب دے رہی ہیں لیکن چینی افواج کی طرف سے بھارتی فوجیوں کی مرمت اور پھر ان کی طرف سے شرمناک انداز میں پسپائی نے ایک طرف تو چین کے ردعمل سے پوری دنیا کو آگاہ کر دیا ہے تو دوسری طرف بھارتی افواج کے کھوکھلے پن سے بھی پردہ اٹھ گیا ہے۔
$$$123$$$
بھارت کی طرف سے چینی سرحد پر دراندازی پہلی دفعہ نہیں ہوئی۔1962 میں بھارت کو ہونے والی شکست فاش کے بعد متعدد مرتبہ معمولی چھڑ چھاڑہوئی۔2017 میں انڈیا اور چین کی افواج ڈوکلام کے مقام پر آمنے سامنے ہوئیں۔لیکن گزشتہ ایک ہفتے کے دوران انڈیا اور چین کے درمیان لائن آف ایکچوئل کنٹرول جس کو ایل اے سی بھی کہا جاتا ہے اس کے مختلف مقامات پر بھارت اور چین کی طرف سے افواج میں اتنا اضافہ دیکھا گیا اس کی ماضی قریب میں مثال نہیں ملتی۔
$$$123$$$
مبصرین کی رائے میں 1999 میں کارگل میں ہونے والی جنگ کے بعد اب تک یہ سب سے بڑی کشیدگی ہے۔اس تنازعے کی شدت کا اندازہ اس بات سے لگایا جاسکتا ہے کہ بھارتی وزیراعظم نریندر مودی نے گزشتہ منگل کو بری بحری فضائی افواج کے سربراہوں اور قومی سلامتی کے مشیر اجیت ڈوبھال کے ساتھ ایک باقاعدہ میٹنگ کی اور ان کے ساتھ اس سرحدی کشیدگی طویل مشاورت کی۔
$$$123$$$
بھارتی وزیر دفاع نے تینوں افواج کے سربراہان اور چیف آف ڈیفنس سے بھی الگ الگ ملاقاتیں کیں۔تاہم بھارتی میڈیا نے ان ملاقاتوں کو رپورٹ نہیں کیا لیکن بین الاقوامی خبر رساں ایجنسیوں نے تواتر کے ساتھ ہو نے والی ملاقات کے متعلق خبریں شائع کی ہیں۔
$$$123$$$
بھارتی میڈیا میں شائع ہونے والی رپورٹ کے مطابق انہی ایام میں بھارتی افواج کی تین روزہ غیر معمولی کانفرنس منعقد ہو رہی ہے جس میں بھارتی افواج کے تمام اعلی کمانڈرز شرکت کر رہے ہیں۔
$$$123$$$
فوج کے شعبہ تعلقات عامہ کی طرف سے جاری کیے گئے ایک بیان کے مطابق بھارتی افواج کی اعلی سطح کی قیادت سکیورٹی کی تازہ ترین صورتحال حال پر غور وخوص کرے گی۔ بھارتی افواج کی ان سرگرمیوں کو دیکھنے کے بعد یہ اندازہ لگانا مشکل نہیں کہ بھارتی افواج اس صورتحال کو کس قدر سنجیدگی سے لے رہی ہیں۔
$$$123$$$
دوسری جانب چینی دارالحکومت بیجنگ میں بھی سفارتی اور فوجی سرگرمیاں عروج پر ہیں۔
$$$123$$$
بھارتی خبر رساں ادارے پی ٹی آئی کے مطابق چینی صدر شی جن پنگ نے انتہائی خراب صورتحال کے پیش نظر اپنی افواج کو تیار رہنے کا حکم دیا ہے۔چین کی خبر رساں ایجنسی شنہو کے حوالے سے بتایا گیا ہے کہ شی جن پنگ نے کہا کہ فوج کو خراب ترین صورتحال کا سامنا کرنے کے لیے تیار رہنا چاہیے۔ ان کو اپنی جنگی تیاری کی استعداد میں اضافہ کرنا چاہیے تاکہ کسی بھی قسم کی پیچیدہ صورتحال سے نمٹنے کے لئے تیار ہوں۔
$$$123$$$
اگرچہ چینی صدر نے خاص طور پر لداخ کی صورتحال کا ذکر نہیں کیا اور نہ ہی چینی افواج کے شعبہ تعلقات عامہ کی جانب سے خصوصی طور پر اس سرحدی کشیدگی کو واضح کیا گیا ہے لیکن اس کے باوجود چینی سفارتی انداز کو سمجھنے والے ماہرین کا کہنا ہے کہ چینی صدر کی جانب سے چینی افواج کی تیاری دراصل لداخ کے محاذ پر ہونے والی کشیدگی کا پیش خیمہ ہے۔
$$$123$$$
چین میں یہ احساس تقویت پکڑ رہا ہے کہ اس کا ہمسایہ انتہائی شاطر چالاک اور اپنی زبان سے پھرنے والا ہے۔
$$$123$$$
چین سمجھتا ہے کہ بھارت کی اعلی ترین قیادت کے ساتھ ساتھ کی گئی بات چیت کسی بھی وقت کوڑا دان کا حصہ بن سکتی ہے۔کیونکہ موجودہ بھارتی قیادت ہر لحاظ سے ناقابل اعتبار ہے۔لہذا چینی صدر کی جانب سے اپنی مسلح افواج کو بھرپور تیاری دینے کے حکم نے پوری دنیا کو ایک مرتبہ پھر چوکنا کر دیا ہے۔۔فوجی ذرائع کے حوالے سے بتایا گیا ہے کہ لداخ میں سرحد کے نزدیک چینی فوج کی ایک پر بھی پرواز کرتے دیکھے گئے ہیں۔
$$$123$$$
جبکہ کہ دیمچوک،دولت بیگ اولڈی،دریاے گلواون اور پینگونگ سو جیل کے اطراف میں انڈین اور چینی افواج نے اپنی اپنی تعداد میں اچانک اضافہ کیا ہے اور دونوں نے اپنے اپنے علاقے میں قائم جھیلوں میں کشتیوں کی گشت میں بھی اضافہ کیا ہے۔یاد رہے کہ بھارت اس خطے میں کچھ عرصہ سے موٹر گاڑیوں کی آمدورفت کے لیے ایک سڑک تعمیر کرنے کی کوشش کر رہا ہے جب چینی افواج اس کی مخالفت کر رہے ہیں۔
$$$123$$$
گزشتہ ہفتہ بیجنگ میں چین کے سرکاری میڈیا میں بتایا گیا کہ مغربی سیکٹر میں انڈیا کے ذریعے یکطرفہ غیرقانونی تعمیرات کے ذریعے موجودہ صورتحال کو بدلنے کی کوشش کے بعد چائنیز افواج نے اپنا کنٹرول سخت کر دیا ہے۔اس سرحدی کشیدگی میں اضافہ دیکھنے میں آیا جب دونوں ملکوں کے فوجیوں کے درمیان پانچ مئی کو ہاتھا پائی ہوئی اوراس کے بعد اس سے تقریبا 2000 کلومیٹر دور شمال مشرقی ریاست سکم میں بھی انڈیا چین سرحد پر پر دونوں ملکوں کے فوجیوں کے درمیان اسی طرح کا ٹکرا ہوا۔
$$$123$$$
بھارتی تجزیہ کاروں کے مطابق گرمیوں کے موسم میں دونوں ممالک کی افواج کے آمنے سامنے آنے کے خدشات مزید بڑھ گئے ہیں موسم گرماکے شروع ہوتے ہی دونوں جانب کی افواج ایل سی کے دونوں جانب جب معمول کے گشت بڑھا دیتے ہیں۔تاہم ان گرمیوں میں صورتحال قدرے مختلف رہنے کا امکان ہے۔سرحدی علاقوں میں عمومی طور پر چین کا پلہ بھاری رہا ہے۔دنیا کو اب یہ سمجھنا ہوگاکہ ہاتھا پائی سے شروع ہونے والے اس قضیہ کا اختتام ایک بڑے انسانی المئے پرہوسکتا ہے۔اگر بھارت نے مزید غیرذمہ داری کامظاہرہ کیا تواس کے تباہ کن نتائج برآمد ہوسکتے ہیں۔
$$$123$$$
ابھی چند ہفتے قبل 5 مئی کو اس لڑائی میں شدت اس وقت آئی جب انڈیا کے فوجیوں نے چینی سرحد عبور کرنے کی کوشش کی اور چار مختلف مقامات پر چینی اور انڈیا کے فوجیوں نے دست بدست لڑائی شروع کر دی ، اس میں تین مقام تک لداخ کے قریب واقع ہیں
$$$123$$$
شروع کرتا ہوں رب جلیل کے نام سے جو بڑا ہی مہربان اور نہایت رحیم ہے۔۔۔
$$$123$$$
آج کل ساؤتھ ایسٹ ایشیاء کے دو طاقتور ممالک انڈیا اور چین کے درمیان دن بدن بگڑتی صورت حال کے پیش نظر سخت گشیدگی چل رہی ہے، اور مبینہ طور پر آخری اطلاعات کے آنے تک یہ معلوم ہوا ہے کہ چین کی افواج نے انڈیا کی آرمی فورسز کو ہاتھا پائی اور دوبدو لڑائی کر کے انہیں ناصرف انڈیا کی جانب دھکیل دیا ہے بلکہ چینی افواج انڈیا کے بارڈرز کراس کرتے ہوئے چند کلومیٹر اندر تک پہنچ کر قبضہ بھی کر چکی ہیں۔
$$$123$$$
یہ مسئلہ بھی آزاد کشمیر کی ہی طرح دونوں ممالک کیلئے درد سر بنا ہوا ہے، اس میں لداخ اور سکم کا علاقہ شامل ہے جہاں چینی افواج کی پیش قدمی جاری ہے۔
$$$123$$$
مبینہ طور پر یہ بھی کہا جا رہا ہے کہ آئندہ آنے والے چند دنوں میں شدید جنگی صورتحال پیدا ہونے کو ہے۔
$$$123$$$
جس طرح مقبوضہ کشمیر اور آزاد کشمیر کے درمیان ایک بارڈر قائم کیا گیا ہے ، اسے انڈیا اور پاکستان والے LOC لائن آف کنٹرول کا نام دیتے ہیں ، اس کے تناظر میں ایک طرف پاکستان کا آزادکشمیر حصہ ہے اور دوسری جانب مقبوضہ کشمیر جو کہ پوری دنیا میں تنازعہ کشمیر کے نام کے ساتھ انڈیا کا حصہ کے طور پر جانا پہنچانا جاتا ہے۔
$$$123$$$
اسی طرح انڈیا اور چین کے درمیان جو تنازعہ لداخ اور سکم کا علاقہ ہے اسے LAC لائن آف ایکچول کنٹرول کہا جاتا ہے، جو کہ کشمیر کے علاقوں لداخ اور سکم سے شروع ہو کر میانمربرما تک جاتا ہے، اور یہ بارڈر بھی دنیا کے بلند ترین محاذوں میں شامل ہے۔ تقریباً 15000 فٹ کی بلندی پر دونوں افواج ایک دوسرے پر نظر رکھتے ہوئے ایک دوسرے کے سامنے کھڑی ہیں۔
$$$123$$$
اس محاذ پر تقریباً 47 سال گزرنے کے باوجود ابھی تک ایک بھی گولی نہیں چلی۔ تمام افواج صرف اور صرف ایک دوسرے کے سامنے اپنے اپنے قبضے کو قائم رکھے ہوئے ہیں۔یہ لڑائی زیادہ سے زیادہ ایک دوسرے کو پتھرمارنے، ہاتھا پائی اور دھکے دینے کی حد تک شروع ہوتی ہے اور اسی طرح سے ختم بھی ہو جاتی ہے۔
$$$123$$$
ابھی چند ہفتے قبل 5 مئی کو اس لڑائی میں شدت اس وقت آئی جب انڈیا کے فوجیوں نے چینی سرحد عبور کرنے کی کوشش کی اور چار مختلف مقامات پر چینی اور انڈیا کے فوجیوں نے دست بدست لڑائی شروع کر دی ، اس میں تین مقام تک لداخ کے قریب واقع ہیں جبکہ ایک علاقہ سکم اور تبت کے درمیان لائن آف ایکچول کنٹرول جس پر چینی فوجیوں نے مزاحمت کرتے ہوئے انہیں انہی کے علاقوں میں دھکیل دیا۔
$$$123$$$
1993ء میں چین اور انڈیا کے درمیان ایک تحریری معاہدہ ہوا تھا جس میں دونوں ملکوں نے فیصلہ کیا تھا کہ اگر کوئی فوجی دستہ کسی دوسرے کے علاقے میں بارڈر کراس کرے گا تو کوئی کسی کے خلاف بھی کسی قسم کی گولہ باری ، گولی یا اسلحہ کا استعمال نہیں کریگا۔ بلکہ ان کو وارننگ جاری کی جائیگی اور للکارتے ہوئے انہیں تنبیہ کی جائیگی کہ وہ اپنے اپنے علاقے کی جانب واپس لوٹ جائے۔
$$$123$$$
اس سلسلے میں چین کا خیال ہے کہ انڈیا میں موجود لداخ اور تبت کے بارڈر پر موجود 90 ہزار سیکوئر کلومیٹر کا علاقہ چین کی ملکیت ہے جس پر انڈیا نے ناجائز قبضہ کر رکھا، اس کو چھڑانے اور چین میں شامل کرنے کا اصل میں ان دونوں ممالک میں جھگڑا ہے۔
$$$123$$$
اس دوران چین کی انٹیلی جنس کو یہ خبر ملی کہ انڈیا اروناچل پردیس کی جانب سے ایک بہت بڑی سڑک تیا ر کر رہا ہے اور اس سڑک کی تیاری کا مقصد ہرگز یہ نہیں کہ وہ اس سڑک کے ذریعے اردگرد کی آبادی کو آسانی پیدا کرنے کا ارادہ رکھتا ہے بلکہ انڈیا کا مقصد اس سڑک کی تعمیر کے بعد اپنی آرٹلری اوربھاری تعداد میں جنگی سازو سامان کے علاوہ پیادہ افواج کو بارڈر پر منتقل کرنا چاہتا ہے جس کے بعد وہ چینی آرمی کو بارڈر سے زیادہ سے زیادہ دور دھکیل سکے۔
$$$123$$$
اس کے مدنظر چین کو سخت تشویش لاحق ہوئی اور اس کے پیش نظر چین نے انڈیا کو منع کیا کہ وہ ایسی کسی بھی سڑک کی تعمیر کو روکے ، کیونکہ یہ ایک متنازعہ علاقہ ہے اور اس سڑک کی تعمیر آپ اپنے فوجی سازوسامان کو یہاں منتقل کرنے کیلئے کر رہے ہیں۔اسی تنازعہ کو لیکر پہلے بھی 2017 ء میں بڑی لڑائی ہوتے ہوتے بچی۔ اب ٹھیک تین سال بعد ایک مرتبہ پھر سے انڈیا نے شرارت کرنے کی کوشش شروع کر دی ہے۔
$$$123$$$
اس کے نتیجہ میں اب دوبارہ انڈیااور چین کی افواج سارے بارڈر پر ایک دوسرے کے آمنے سامنے آ کھڑی ہوئی ہیں۔اور اس ہاتھا پائی اور دھکم پیل کے نتیجہ میں انڈیا اور چینی فوجیوں کے زخمی ہونے کی اطلاعات بھی موصول ہو رہی ہیں۔
$$$123$$$
اس دوبدو لڑائی کے بعد چینی افواج زیادہ غصہ میں دکھائی دے رہی ہیں کیونکہ چین کے مطابق ایسی تمام سرگرمیاں جو انڈیا ان دنوں اس متنازعہ علاقہ میں کررہا ہے یا کرنے جا رہا ہے ، یہ معاہدہ کی رو سے ممنوع ہیں۔
$$$123$$$
اور چین کو شدید قسم کے خطرات لاحق ہیں کہ اگر انڈیا اپنے ارادوں میں کامیاب ہو گیا اور اس نے اس علاقے پر اپنا قبضہ قائم رکھا تو انڈیا اس علاقہ میں امریکہ کو امریکی فوجی اڈے بنانے کی دعوت دے گا جو کہ اس علاقے کی سلامتی کیلئے خطرہ ہے۔ اور اگر امریکہ اس علاقے میں آ گیا تو افغان امریکہ جنگ کے بعد ایک مرتبہ پھر سے دنیا کے امن کو شدید خطرات لاحق ہو جائیں گے ۔
$$$123$$$
کیونکہ امریکہ کا یہ پرانا خواب ہے کہ لداخ جیسے علاقے میں امریکی ملٹری میرین کو نصب کر دیا جائے تو وہ اس تمام علاقے پر اپنا کنٹرول کر لے گا۔اور اگر امریکہ جیسا جو کہ موجودہ صورت حال کے نتیجہ میں اپنے فوجی کیمپ بنانے اور اپنی تمام ایٹمی تنصیبات لگانے میں کامیاب ہو جائے تو وہ ساؤتھ ایسٹ ایشیا، سنٹرل ایشیا اور اردگرد کے تمام علاقوں میں پربڑے آرام سے کنٹرول کرنے جیسی صورتحال پیدا کرنے میں کامیاب ہو جائیگا۔
$$$123$$$
چین بہت پہلے سے ہی اس قسم کی صورتحال کے بعد پیدا ہونیوالی صورتحال کو بھانپ چکا ہے،اب سوال یہ پیدا ہوتا ہے کہ انڈیا اتنے عرصے سے خاموش کیوں تھا لیکن ایک دم ایسا کیا ہوا کہ بھارت میں جابجا پہلے سے ہی موجود بائیں بازو کی اٹھتی تحریکوں اور مقبوضہ کشمیر میں انتہائی گھمبیر صورتحال کو پس پشت ڈال کر چین سے پنگا لینے کا سوچ رہا ہے۔
$$$123$$$
اس بارے میں یہ بات سمجھ میں آتی ہے کہ برما، سکم اور لداخ میں امریکہ کو لا کر بیٹھانے کے بعد چین کے ساتھ ساتھ پاکستان میں ہونیوالی پاک چین دوستی کے نتیجہ میں سی پیک اور دیا میر بھاشا ڈیم کے تعمیراتی منصوبوں میں رخنہ ڈالے۔ کیونکہ انڈیا کا گمان ہے کہ جہاں بھاشا ڈیم تعمیر کیا جا رہا ہے وہ علاقہ بھارت کا ہے۔ اور وہاں پاکستان نے ناجائز قبضہ کر رکھا ہے۔
$$$123$$$
ماضی کی طرح بھارت پاکستان کے اندرونی معاملات میں مداخلت کرنے سے باز نہیں آ رہا،وہ پہلے ہی جھوٹا دعویٰ کر رہا ہے کہ بھاشا ڈیم کے پانی پر بھارت کا حق ہے، پاکستان اس پر ڈیم نہیں بنا سکتا۔ اس منصوبہ میں چین پاکستان کا پارٹنر بن کر ساتھ دے رہا ہے، اس کے علاوہ پاکستان کے قیام کو 72/70 سال ہوگئے اور کالاباغ ڈیم کی تعمیر میں خود پاکستان کی بائیں بازو کی کئی جماعتیں انڈیا نواز بن کر رختہ ڈالے بیٹھی ہیں۔
$$$123$$$
پاکستان میں بجلی کی کمی کو پورا کرنے کیلئے ڈیموں کی جس قدر ضرورت اس دور میں ہے، کبھی نہیں ہوئی لہٰذا اس ساری سازش کو جانتے ہوئے پاکستانی حکومت بھی چین کاساتھ دے گی، اور امید کی جاتی ہے کہ موجودہ حکومت کسی بھی دباؤ میں نا آتے ہوئے بھاشا ڈیم کی تعمیر جلد سے جلد پورا کریگی اور اس کے فوراً بعد پاکستان کی تمام غدار بائیں بازو کی مٹھی بھرقوتوں کو نکیل ڈالتے ہوئے کالا باغ ڈیم کی تعمیر بھی شروع کریگی۔
$$$123$$$
ہمیشہ کی طرح امریکہ نے ایک مرتبہ پھر بغیر تحقیق کئے کہ کس کی غلطی ہے یا کس کی غلطی نہیں، اس ساری صورت حال میں کودتے ہوئے چین کے اس اقدام کو علاقائی اشتعال انگیزی قرار دیدیا ہے، یاد رہے کہ چین اور انڈیا کی فوجوں کے درمیان نا ہی کوئی جنگی سازوسامان استعمال ہوا اور ناکسی قسم کی ہلاکت ہوئی، اس کے برعکس پاکستان اور انڈیا کی کنٹرول لائن پر روزانہ اندھا دھند فائر نگ کر کے پاکستان کے معصوم شہریوں کو نشانہ بنایا جاتا ہے اور آئے روز کئی معصوم شہریوں کی شہادت کی خبریں منظرعام پرآتی رہتی ہیں، اس پر امریکہ نے انڈیا کی ان کارروائیوں کو کبھی اشتعال انگیزی قرار نہیں دیا،کیونکہ موجود دور میں امریکہ کی چودھرہٹ ختم ہونے کے اثرات پوری دنیا پر چھائے ہوئے ہیں، اور امریکہ کی آنکھوں میں چین تیزدھار سوئی کی طرح چھب رہا ہے۔
$$$123$$$
خصوصاً کرونا وائرس کے وبائی مرض کے آنے کے بعد سے لیکر اب تک امریکہ اپنے آپ کو مستحکم نہیں کر پا رہا جبکہ چین نے اپنے ملک میں کرونا وائرس پر ناصرف قابو پا لیا ہے بلکہ قریبی اور ہمسایہ ممالک میں بھی اپنی بھرپور مدد فراہم کر رہا ہے۔
$$$123$$$
نیپال بھی ایک ایسا ملک ہے جو انڈیا کی بدمعاشی کی زد میں ہے۔ انڈیا نے نیپال کے بھی کئی علاقوں پر قبضہ کر رکھا ہے۔
$$$123$$$
نیپال نے بھی اپنی تجارت کو فروغ دینے کیلئے انڈیا کے بارڈر کے ساتھ ساتھ درچولا ٹینکر نامی ایک وسیع روڈ کی تعمیر کا آغاز کر رکھا ہے۔ اس کا مروڑانڈیا کو زوروں سے اٹھ رہا ہے، بھارت نے اس کی مخالفت کرتے ہوئے اس روڈ کی تعمیر 12سال پہلے بند کروا دی تھی۔ اس روڈ کی 50 کلومیٹرکی تعمیر مکمل ہو گئی ہے اور ابھی 80 کلومیٹر تعمیر باقی ہے، نیپال نے اس بقیہ حصہ کو پورا کرنے کی ذمہ داری اپنی فوج کے سپرد کی ہے تاکہ وہ اسے جلد از جلد مکمل کر کے ترقی کی راہ پر گامزن ہوسکے۔
$$$123$$$
انڈیا کو نیپال کی یہ ترقی ایک آنکھ نہیں بھا رہی، اور وہ اپنی آخری حد تک کوشش کر رہا ہے کہ وہ اس میں روڑے اٹکائے۔ اس روڈ کی تعمیر کے بعد نیپال چین کے ساتھ جڑ جائیگا اور چین اپنے ہمسائیوں کی مدد کرنے کی روایت برقرار رکھتے ہوئے نیپال کو بھی وہ سب کچھ فراہم کرے گا جس سے اس کی تجارتی و سیاحتی ترقی میں اضافہ ہو۔ مبینہ طور یہ بھی کہا جا رہا ہے کہ چین نے اپنے نیودہلی میں موجود سفارتخانے کو بھی ایک خط جاری کیا ہے جس میں اس نے سفارتخانے کو ہدایت جاری کی ہے کہ انڈیا میں موجود اپنے بزنس مین، سیاح اور طلبہ کو فوراً انڈیا چھوڑ دینا چاہئے، اس خط میں اس کی وجہ تو کرونا وائرس بتائی جا رہی ہے لیکن اس کے پس منظر میں بات یہ ہے کہ کیونکہ جنگ کے بادل منڈلا رہے ہیں اور کسی بھی وقت کچھ بھی ہو سکتا ہے۔
$$$123$$$
غرضیکہ صورت حال انتہائی خراب ہے۔
$$$123$$$
اب اگر کسی گلوب میں انڈیا، چین، بھوٹان، نیپال اور پاکستان کا نقشہ غور سے دیکھا جائے تو اس سارے خطے میں کشیدگی اور حالات کی خراب صورتحال کا علاقہ دیکھا جائے تو وہ سکم بنتا ہے، یہ علاقہ ہے تو بھارت میں لیکن اس کے بالکل پاس ہی چین کی سرحد واقع ہے اور سرحد کی دوسری جانب تبت کا علاقہ ہے، تازہ ترین خبریں آنے تک امریکہ نے اس بارے میں جو تجاویز دی ہیں ایسا لگتا ہے کہ یہ آخری پتا کے طور پر چین کے خلاف ایک نئی سازش ہو سکتی ہے۔
$$$123$$$
امریکی ریپلکن پارٹی کے رکن سکاٹ پیری نے ٹرمپ انتظامیہ کو ایک بل پیش کیا ہے کہ صدر ٹرمپ چین کے اس حصہ جس کو تبت کے نام سے جانا جاتا ہے، جو 1951ء میں چین میں شامل ہو گیا تھا، اس کو ایک آزاد ملک کے طور پر تسلیم کر لیا جائے۔ تبت کے 1951ء میں چین کے ساتھ شامل ہونے کے نتیجہ میں وہاں ایک تحریک نے جنم لیا، اس تحریک بہت کم تعداد میں شامل لوگ تبت کو چین کے ساتھ شامل ہونے کے خلاف تھے۔
$$$123$$$
اس تحریک کو زیادہ پزیرائی تو نا مل سکی لیکن اس تحریک کے ایک لیڈر چودھویں دلائی آمہ کو ملک بدر کر دیا گیا جو آج کل بھارت میں جلاوطن ہیں اور وہیں موجود ہیں، اور اس کے بعد انڈیا اور امریکہ نے ہمیشہ اس تحریک کے لیڈر دلائی آمہ کو چین کے خلاف استعمال کرنے کیلئے ہمیشہ سپورٹ کیا۔گو کہ یہ تحریک تبت میں زیادہ مقبول نہیں، بلکہ تبت کے عوام چین کے ساتھ نہایت اچھی اور خوشحال زندگی گزار رہے ہیں، تبت کے بیشتر علاقے چین کی افواج اور انتظامیہ کے زیر کنٹرول ہیں۔
$$$123$$$
لیکن امریکہ کے ری پبلکن پارٹی کے رکن سکاٹ پیری کے ذریعے بل پیش کر دیا ہے کہ جس کے ذریعے امریکن صدر کو یہ اختیار دیا جا رہا ہے کہ وہ تبت کو ایک آزاد ملک کے طور پر تسلیم کرے۔اور اگر تبت کے آزاد ہونے کے اعلان کے بعد اگر چین تبت کو نا چھوڑے، وہاں سے نا نکلے اور دلائی آمہ کو واپس تبت میں نا آنے دے تو چین پر معاشی پابندیاں عائد کر دی جائیں،دنیا کی طرف سے چین پر دباؤ بڑھایا جائے کہ وہ تبت کو چھوڑ دے، یعنی کچھ بھی کر کے چین پر امریکہ حملہ کرنے کے جواز تلاش کر رہا ہے۔
$$$123$$$
اب اگر نقشہ میں دیکھا جائے تو اگر تبت ایک آزاد ملک کے طور پر دنیا کے نقشہ پر نمودار ہو جائے تو چین کا لائن آف ایکچول کنٹرول تک پہنچنا ناممکن ہے۔ اس کے بعد انڈیا کو مستقل طور پر ایک سب سے بڑا فائدہ یہ ہو جائیگا کہ چین کی رسائی کبھی بھی لداخ اور سکم کے علاقوں میں نہیں ہو سکے گی۔ ایسا امریکہ کیوں کرنا چاہ رہا ہے، یہ جاننے کیلئے پھر ایک بار اگر نقشہ میں دیکھا جائے تو نقشہ میں بھارت کے وہ حصے جو بنگلہ دیش، نیپال اور بھوٹان سے ملتے ہیں، یا اروناچل پردیش، آسام، ناگا لینڈ، میزورام، تری پورہ، سکم، منی پورہ اور میگالایا سے انڈیا جانے کیلئے جو بہت چھوٹی سی راہ داری جو تقریباً 17کلومیٹر کی بنتی ہے، اس پر چین کی وہی صورت حال ہے جو 1999ء میں کارگل پر پاکستانی افواج کی تھی، ان دنوں پاکستانی افواج نے بھی انڈیا کے اس حصے پر قبضہ کر لیا تھا جس سے انڈین فوج کو کوئی رسد فراہم نہیں کی جا سکتی تھی، اگر اس نقشہ کو غور سے دیکھا جائے تو وہ علاقہ مرغی کی گردن کی مشابہ دکھائی دیتا ہے، چین نے (Chicken Neck)مرغی کی گردن کو دبوچ لیا ہے، یا دبوچنے کے قریب ہے۔
$$$123$$$
اب اگر اس گردن کو کوئی بھی دبا دے یا کاٹ دے تو انڈیا کو دو حصوں میں بانٹنا کوئی مشکل نہیں ہو گا۔اب ہر آنے والے دن میں اس محاذ پر صورتحال گھمبیر سے گھمبیر تر ہوتی دکھائی دے رہی ہے۔ اگر امریکہ نے تبت کو آزاد ریاست کے طور پر تسلیم کرتے ہوئے دنیا سے رائے مانگی تو حالات یہی بتاتے ہیں کہ چین، روس، پاکستان، یورپی یونین کے کئی ممالک اور دنیا بھر کے بیشتر ممالک امریکہ کی ہاں میں ہاں ملانے کی پوزیشن میں نہیں، دیکھنا یہ ہے کہ آنے وقت میں دنیا بھر کے ممالک کو کونسا ملک لیڈ کرے گا؟ چین یا امریکہ ۔۔!
$$$123$$$
انسان کو اللہ تعالی نے اشرف المخلوقات بنایا شاید یہ بات انسان کی سمجھ میں آ جائے لیکن کیا کریں،جب یہ بات اسکی سمجھ میں نہیں آتی،تو اس سے طرح طرح کی غلطیاں سرزد ہو جاتی ہیں،جو کہ تمام عمر اور پھر تاریخ کے اوراق میں بھی پیچھا کر تی ہیں۔اپنی ان ناکامیوں پر پردہ پوشی کرتے کرتے وہ زندگی سے دور حیوانیت میں مبتلا ہو جاتا ہے۔اسکا نام درندہ صفت انسانوں میں شمار ہو جاتا ہے،پھر فرعون،ہٹلر اور مودی جیسے لوگوں کی فہرست ترتیب پاتی ہے۔
$$$123$$$
ان کی زندگی کی محرومیاں،ناکامیاں،ناانصافیاں اور بیماریاں اسکے اندرگھرکرلیتی ہیں۔
$$$123$$$
اس طرح کے محروم اور نفسیاتی مسائل کے شکار بیمار لوگوں کے ہاتھ جب اقتدار لگتا ہے۔تو انسانیت بھی ان سے شرماتی ہے اور یہ لوگ اپنی ان محرومیوں کا مداوہ اس طرح کرتے ہیں کہ وہ انسانیت کے پیمانے کو دور پھینک دیتے ہیں اور اپنے اندر کی ناکامیوں کو چھپانے کیلئے وہ انسانیت کا گلہ دباتے ہیں۔
$$$123$$$
پھرنازی ازم اور مودی ازم جیسے خطابات سے نوازے جاتے ہیں۔انکے نزدیک انسان اور حیوان میں کوئی فرق نہیں رہتا۔جس طرح بھیڑوں کا ایک جھنڈ ہو اور اس میں سے اپنی پسند کی بھیڑیں علیحدہ کرنا اور ناپسندیدہ کومار دینا۔ کچھ اس طرح کا کلیہ یہ انسانوں پر بھی آزماتے ہیں۔اپنے اقتدار یا پھر بیمار ذہنیت ان سے انسانی بنیادوں کو ہلا دینے والے کام کروا جاتی ہے۔
$$$123$$$
موسی کو مارنے کی خاطر فرعون نے تمام ماؤں کے حمل گروادئیے،خاص طور پرمیل بچوں کو مروا دیا۔اسکا یہ فیل عبرت کا نشان بن گیا،اس کو پانی اور زمین نے اپنے اندر سمونے سے انکار کر دیا۔ہٹلر بھی کچھ اسی قسم کی بیماری کا شکار تھا۔اچھے اور صحت مند انسانوں کو ایک طرف اور باقی کو مار دیتا۔میں لمبی بحث میں جانا نہیں چاہتا۔
$$$123$$$
آج کے دور بھی اسطرح کے بیشمار بیانک چہرے ہمارے سامنے آتے رہتے ہیں۔
$$$123$$$
جو ان کے قدموں پرقدم رکھتے نظر آتے ہیں۔ان کے کاموں اور ناموں کی فہرست پھر کبھی سہی۔
$$$123$$$
مودی کا چرچا ہر زباں تلے عام ہے۔ اس کی یہ مشہوری اسکے اچھے کاموں کی وجہ سے نہیں،مودی کو بھی فرعونیت کی اک بیماری لگ چکی ہے،جس میں مبتلا ہونے کی وجہ سے انسانیت کی ساری حدیں پھلانگ چکا ہے۔ کشمیر میں نہتے کشمیروں پر ۲۱ لاکھ سے کے قریب فوج نے ظلم وستم کی ساری حدیں کراس کر دی ہیں۔
$$$123$$$
کشمیر ی مسلمانوں پر ہونے والے مظالم کو کون نہیں جانتا ہے۔اب تو اسکی آواز عرب نے بھی بلند کر دی ہے۔جو پہلے خاموشی کی مورت بنے ہوئے تھے۔قریب ایک سال کے قریب وقت ہونے کو ہے۔میرے کشمیری بہن بھائی لاک ڈاؤن میں ہیں۔ یہ خیال میرے دل و دماغ سے جاتا ہی نہیں۔میرا دل بے اختیار خون کے آنسوں روتا ہے۔ ادھر لاک ڈاؤن میں تو طرح طرح کے پیکیج ہیں۔
$$$123$$$
سودا سلف و نقد بے شمار عنایتیں کی جا رہی ہیں۔لیکن ہم پھر بھی ناخوش۔۔۔کشمیر میں کیا ہو رہا ہے۔انسانیت کوشرمندہ کر دینے والے مظالم جاری ہیں۔
$$$123$$$
خون پانی سے سستا۔میری ماؤں بہنوں کی عزت ہر روز نیلام ہوتی ہے۔بھوک سے مرتے ہوئے بچے۔۔۔دہشت گردوں کے خلاف آپریشن کے نام پر درجنوں گھروں کو جلادیا جاتا ہے۔بھارت میں بسنے والے مسلمانوں کو چن چن کر مارا جا رہا ہے۔
$$$123$$$
فلسفہ اورتھیوری یہ کہ صرف بھارت میں صرف ہندو ہی آباد ہوں۔باقی کسی کو ہندوستان میں رہنے کا کوئی حق نہیں۔مسلمانوں کی سکونت تو بلکل ناجائز۔۔۔ مودی کی یہ بیماری اتنی بڑھ چکی کہ بھارت میں بسنے والوں کا جینا مشکل کر دیا گیا ہے۔ریاستی دہشتگردی جاری ہے- پولیس سمیت سب ادارے شامل۔۔۔۔۔اب تو کوئی بھی اقلیت وہاں پر محفوظ نہیں۔آر۔ایس۔ایس کے کارندوں نے مسلمانوں کی زندگیاں اجیرن بنا دی ہیں۔
$$$123$$$
کرونا کے پردہ میں مسلمانوں پرمظالم میں اضافہ ہوگیا ہے۔نئے نئے قانون لاگو کر کے مسلمانوں پر زندگی تنگ کی جا رہی ہے۔
$$$123$$$
حالیہ کچھ ہونے والے واقعات کی وجہ سے بھارت منہ چھپاتا پھر رہا ہے۔۔۔۔نیپال جیسا ملک بھی بھارت کو آنکھیں دکھا رہا ہے۔ پاکستان کو بھی اپنی حکمت عملی بنانی ہو گی اور کشمیر کی طرف پیش قدمی کرنا ہو گی۔کشمیری مسلمانوں کوآزادی کا سورج دکھانا ہوگا۔لوہا گرم ہے اورموقع بھی ہے۔چائنا اور نیپال کی طرح آگے بڑھنا ہو گا۔ کہیں بہت دیر نہ ہو جائے۔حالات پر نظر رکھیں کیونکہ پیکچر ابھی باقی ہے۔۔۔
$$$123$$$
حال ہی میں اختتام پزیر ہونے والی چین کی سب سے بڑی سیاسی سرگرمی "دو اجلاسوں" کے دوران سیاسی قیادت نے رواں برس ہر اعتبار سے ایک اعتدال پسند خوشحال معاشرے کی تعمیر کا عزم ظاہر کیا ہے جس میں غربت کے خاتمے، روزگار کی دستیابی اور بنیادی ضروریات زندگی کی فراہمی کو اولین ترجیح حاصل رہے گی۔سال دو ہزار بیس، چین میں انسداد غربت کی تکمیل کاعرصہ بھی ہے اور یہی وجہ ہے کہ چین کی اعلیٰ قیادت وبا کی روک تھام کے ساتھ ساتھ غربت کے خاتمے کے لیے جاری اقدامات کی کڑی نگرانی کر رہی ہے۔
$$$123$$$
غربت کے خاتمے کی کوششوں میں جن شعبہ جات پر زیادہ توجہ مرکوز کی جائے گی ان میں صنعتی ترقی کا فروغ اور روزگار کی مستحکم فراہمی نمایاں عوامل ہیں۔چینی صدر شی جن پھنگ جب بھی اقتصادی سماجی ترقی کی بات کرتے ہیں تو اس میں انسداد غربت اُن کی بات چیت کا کلیدی نکتہ رہتا ہے۔
$$$123$$$
اس ضمن میں یہ ہدف طے کیا گیا ہے کہ ہر اعتبار سے ایک اعتدال پسند خوشحال معاشرے کی تکمیل کے سفر میں کوئی ایک بھی قومیت،خاندان یا فرد غربت کا شکار نہ رہے اور ترقی کے عمل میں شامل رہے۔
$$$123$$$
دو ہزار تیرہ میں شی جن پھنگ نے یہ نظریہ پیش کیا کہ انسداد غربت میں ایک" ٹارگٹڈ اپروچ" اپنائی جائے۔اس مہم کے دوران اس بات کو یقینی بنایا گیا کہ سرکاری حکام غربت کے شکار افراد کو نہ صرف امداد فراہم کریں بلکہ ایسے ذرائع تلاش کریں جس سے پائیدار آمدنی کامستقل حصول ممکن ہو سکے۔مربوط اور موثر پالیسی سازی سے غربت کے خاتمے کی کوششوں کو مخصوص حالات اور جغرافیے سے ہم آہنگ کیا گیا اور بلند و بانگ نعروں یا دعووں سے اجتناب کرتے ہوئے عملی
$$$123$$$
اقدامات پر توجہ مرکوز کی گئی۔
$$$123$$$
صدر شی جن پھنگ نے غربت کے شکار دیہی علاقوں کا خود دورہ کیا،انسداد غربت سے متعلق اہم اجلاسوں کی صدارت کرتے ہوئے رہنماء ہدایات جاری کیں اور نچلی سطح پر فعال حکام اور شہریوں کی حوصلہ افزائی کی تاکہ غربت سے چھٹکارہ پایا جا سکے۔ دو ہزار بارہ میں چین بھر میں غربت کے شکار افراد کی تعداد تقریباً نوکروڑ سے زائد تھی جس میں سالانہ بنیادوں پر کمی لاتے ہوئے سال دو ہزار انیس کے اواخر تک یہ تعداد صرف پچپن لاکھ تک رہ گئی ہے۔
$$$123$$$
دیہی علاقوں میں غربت کے خاتمے کے تحت لوگوں کی جدید سہولیات سے آراستہ علاقوں میں منتقلی سمیت انہیں ذرائع آمد و رفت، تعلیم،ٹیلی مواصلات،طب،بجلی،شفاف پانی سمیت دیگر بنیادی ضروریات زندگی بھی فراہم کی گئیں۔
$$$123$$$
بلاشبہ چین رواں برس انسداد غربت کے حوالے سے ایک تاریخ رقم کرنے جا رہا ہے۔ایک ایسا ملک جس کو کئی دہائیوں سے غربت کا سامنا رہا ہے، اس وقت وہ غربت کے مکمل خاتمے کے سنگ میل کے انتہائی قریب پہنچ چکا ہے۔
$$$123$$$
یہ امر قابل ذکر ہے کہ چین میں اصلاحات اور کھلے پن کے گزشتہ چالیس برسوں کے دوران 80 کروڑ سے زائد افراد کو غربت کی لکیر سے باہر نکالا گیا ہے جو مجموعی طور پر دنیا کا ستر فیصد سے زائد ہے۔سال دو ہزار بارہ میں شروع ہونے والا یہ سفر گزشتہ سات برسوں سے مسلسل جاری ہے، اس دوران غربت کی شرح کو 10.2 فیصد کی سطح سے 0.6فیصد کی سطح تک لایا گیا ہے۔
$$$123$$$
عالمی ماہرین بھی چین کی اس کامیابی کو جدید انسانی تاریخ میں ایک معجزہ قرار دیتے ہیں۔
$$$123$$$
چینی قیادت کی خوبی یہ بھی رہی کہ انسداد غربت کی مہم میں کبھی نرمی نہیں لائی گئی ہے اور نہ ہی کسی قسم کی غیر ذمہ داری یا لاپرواہی کا مظاہرہ کیا گیا ہے۔اس وقت عالمگیر وبائی صورتحال کے دوران بھی چینی حکومت ایسی معاون پالیسیاں ترتیب دے رہی ہے جس سے ایک جانب جہاں اس بات کو یقینی بنایا جائے گا کہ غربت کا مکمل خاتمہ کیا جائے تو دوسری جانب غربت سے نجات پانے والے افراد کے دوبارہ غربت کی دلدل میں پھنسنے کے خطرات کا بھی تدارک کیا جائے گا۔
$$$123$$$
دیہی باشندوں کو روزگار کی فراہمی کے ساتھ ساتھ طبی سہولیات،معیاری رہائش اور دیگر بنیادی سہولیات تک رسائی کو بھی یقینی بنایا جائے گا۔ اگرچہ وبا کے باعث چین میں انسداد وباکی کوششیں متاثر ضرور ہوئی ہیں لیکن چینی حکومت نے انسداد غربت کے ہدف میں
$$$123$$$
کوئی ترمیم نہیں کی ہے جس کا مطلب اقدامات میں تیزی لاتے ہوئے فیصلہ کن منزل کاحصول ہے۔
$$$123$$$
دنیا کے کئی ممالک انسداد غربت کے لیے جہاں چین کے اقدامات کو سراہتے ہیں وہاں چین کے تجربات سے سیکھنے کے بھی متمنی ہیں۔ اقوام متحدہ کے دو ہزار تیس کے پائیدار ترقیاتی اہداف میں غربت کا خاتمہ بھی ایک اہم ہدف ہے، اگر چین رواں برس یہ ہدف حاصل کر لیتا ہے تو دس برس قبل منزل مقصود کا حصول یقیناً ایک تاریخی سنگ میل ہو گا۔چین نے دنیا کو بتایا کہ کیسے اقتصادی سماجی پالیسی سازی سے کروڑوں لوگوں کو غربت کی لکیر سے نکالتے ہوئے ترقی کا سفر جاری رکھا جاسکتا ہے۔
$$$123$$$
غربت کے خاتمے کی کوششوں میں عوام کی مستحکم طویل المدتی خوشحالی بھی چین کی پالیسی کا مرکزی نکتہ رہی ہے۔دیہی علاقوں میں مقامی صنعتوں کی ترقی کو اہمیت دی گئی اور زراعت سمیت چھوٹے پیمانے پر کاروبار کی حوصلہ افزائی کی گئی۔ عام طور پر لوگوں کی اپنے آبائی علاقوں سے دیگر مقامات پر منتقلی ایک مشکل مرحلہ ہوتا ہے مگر چینی حکومت کے مثبت اقدامات کی بدولت لوگوں کی حوصلہ افزائی ہوئی ہے۔
$$$123$$$
لوگوں کی آبادکاری کے ساتھ ساتھ انہیں روزگار اور فنی تربیت بھی
$$$123$$$
فراہم کی گئی ہے۔ زرعی سیاحت،سبزیوں پھلوں کی کاشت، مویشی بانی، مقامی دستکاریوں سمیت انسداد غربت سے وابستہ دیگر صنعتوں کو ترقی دی گئی تاکہ شہریوں کی مستقل آمدن کا بہتر انتظام کیا جا سکے۔
$$$123$$$
اگرچہ چینی حکومت کے لیے یہ ایک بڑا چیلنج ہے کیونکہ دیہی علاقوں میںآ بادی ایسے افراد پر بھی مشتمل ہے جن کے پاس ہنر مند یا پیشہ ورانہ صلاحیتیں محدودہیں ، معمر اور معذور افراد بھی آبادی میں شامل ہیں، بعض علاقوں میں قدرتی وسائل کم ہیں اور کچھ علاقوں میں قدرتی اور ماحولیاتی تبدیلیوں کے باعث پیدا ہونے والے مسائل موجود ہیں لیکن ان تمام چیلنجز کے باوجود چینی قیادت کی جانب سے گزشتہ تین
$$$123$$$
چار دہائیوں کے دوران کیے جانے والے اقدامات کی روشنی میں وثوق سے کہا جا سکتاہے کہ چین غربت کے مکمل خاتمے کی کوششوں کا ہدف حاصل کر لے گا۔
$$$123$$$
چینی قیادت کی جانب سے غربت کے خاتمے کی کوششوں میں حاصل کی جانے والی کامیابیوں کا تبادلہ دنیا کے ترقی پزیر ممالک سے بھی جاری ہے کیونکہ چین کی ہمیشہ سے یہ کوشش رہی ہے کہ دنیا کے کم ترقی یافتہ ممالک بھی عالمی ترقی کے عمل میں شامل ہو سکیں اور غربت کا خاتمہ کیے بغیر اقوام متحدہ کے دو ہزار تیس کے پائیدار ترقیاتی اہداف کا حصول بھی نا ممکن ہے۔چین نے ایک ترقی پزیر ملک کی حیثیت سے غربت کو شکست دی ہے جو یقینی طور پر جہاں لائق تحسین ہے وہاں پاکستان سمیت دیگر کم ترقی یافتہ ممالک کے لیے امید کی ایک کرن ہے۔ترقی پزیر اورپسماندہ ممالک اپنی سماجی خصوصیات کے تحت چینی ماڈل سے سیکھتے ہوئے غربت کے خاتمے سے اپنے عوام کو خوشحالی کی جانب لے جا سکتے ہیں۔
$$$123$$$
ہوم اسکولنگ ایک ایسا طریقہ کار ہے جس میں بچے کو سکول بھیجنے کے بجائے مختلف ذرائع استعمال کر کے گھر پر ہی تعلیم دی جاتی ہے۔ایسے اسکولنگ سسٹم کو اپنانے کے مختلف وجوہات ہوسکتی ہیں،مثلاً آپ کے علاقے میں سکول نہ ہونا،آپ کا اپنے بچے کی تعلیم وتربیت یا نصاب کے معاملے میں اسکول پر اعتماد نہ ہونا،اسکول کا ناقابل برداشت حد تک مہنگا ہونا اور اب موجودہ لاک ڈاؤن کے حالات کے پیش نظر بھی ایسے اسکولنگ کو اپنایا جاسکتا ہے۔
$$$123$$$
ہمارے ملک میں اسکول سسٹم لازم ملزوم سمجھا جاتا ہے اور عمومی رائے یہ بھی ہے کہ اس کے علاوہ بچوں کی تعلیم اور تربیت کے لئے والدین کے پاس کوئی متبادل نہیں۔ درحقیقت ہوم اسکولنگ ایک متبادل نظام تعلیم ہی ہے جو آج سے سو سال پہلے دنیا کے بیشتر ملکوں میں کامیابی کے ساتھ رائج تھا۔
$$$123$$$
مغرب میں لازمی تعلیم کے قانون کے باوجود بڑی تعدادمیں والدین اس نظام تعلیم کو اپناتے ہیں اور اسٹیٹ بھی ان کے اس حق کو تسلیم کرتی ہے۔
$$$123$$$
امریکا میں ہوم اسکولنگ کا قانونی دفاع کرنے والی تنظیم(HLDSA) کے مطابق امریکا میں ڈھائی ملین بچے اس طریقہ کار کے تحت اپنے گھروں میں تعلیم حاصل کررہے ہیں۔ کینیڈامیں یہ تعداد 60ہزار اور ساؤتھ افریقہ میں ایک لاکھ کے لگ بھگ ہے۔امریکا کے چھبیسویں صدر تھیوڈور روزویک نے اپنی ابتدائی زندگی کے ستر ہ سال اسی طریقہ کے تحت تعلیم حاصل کی مگر 22 سال کی عمر میں ہارورڈ سے گریجویشن کیا۔
$$$123$$$
کولمبیا یونیورسٹی سے قانون کی تعلیم حاصل کرنے کے ساتھ ساتھ 24 سال لی عمر میں شہرہ آفاق کتاب ((THE NAVEL WAR OF 1812 تصنیف کی اور اپنے آپ کو ایک منجھا ہوا تاریخ دان منوایا۔ ہندوستان کے پہلے وزیر تعلیم اور ممتاز سکالر مولانا ابولکلام آزادکوبھی فلسفہ، تاریخ،جغرافیہ،ریاضی شریعت اور سائنس کی تعلیم گھر ہی مختلف ٹیو ٹرز کے زریعہ دی گئی۔
$$$123$$$
آپ نے بارہ سال کی عمر میں نہ صرف اپنا ذاتی رسالہ نکالا بلکہ پندرہ سال کی عمر میں دوسرے رسالوں کے ایڈ یٹر بھی رہے۔
$$$123$$$
اسکول سسٹم کے یقینا بہت زیادہ فائدے ہیں مگر یہ حقیقت تسلیم شدہ ہے کہ ایک کلاس میں ایک عمر کے بچوں میں بھی ذہنی تفاوت ناگزیر ہے اور اس میں سب سے زیادہ نقصان ان بچوں کا ہوتا ہے جو یا تو بہت زیادہ ذہین ہو ں یا بہت کُند ذہین۔
$$$123$$$
اِ ن دونوں گروپس کے بچے بسا اوقات کلاس کا ساتھ نہیں دے پاتے اور ٹیچرز اور والدین دونوں کے لئے مسئلہ بن جاتے ہیں۔یہ بات بھی مسلّمہ ہے کہ بچے کو جو انفرادی توجہ اس کی خامیوں، خوبیوں اور کمزوریوں کو نظر میں رکھ کر ماں یا باپ دے سکتا ہے،وہ اسکول کا کوئی ٹیچر چا ہے وہ کتنا بھی مخلص کیوں نہ ہو،نہیں دے سکتا۔ اورموجودہ لاک ڈاؤن کی صورت حال میں جہاں تمام تعلیمی ادارے کئی مہینوں تک بند ہیں، والدین کی بڑی ذمہ داری بنتی ہیں کہ وہ بچوں کے تعلیم وتربیت کا خصوصی خیال رکھیں۔
$$$123$$$
ہوم اسکولنگ کو اختیار کرنے والے اس طریق تعلیم کے لامحدودفائدہ گنواتے ہیں لیکن کچھ نقصانات بھی ہوسکتے ہیں اور اسے اختیار کرنے سے قبل اچھی طرح اپنے ذاتی حالات کو سامنے رکھ مناسب ہوم ورک ضروری ہے۔مثلاً یہ کہ کیا آپ یا آپ کے شریک حیات اس سلسلے میں سنجیدہ ہیں اور اتنا وقت بچوں کے ساتھ گزارنے پر راضی ہیں؟ بہتر یہی ہے کہ والدین میں سے کسی ایک کا گھر میں رہنا ضروری ہے تاکہ بچوں کو گائیڈ کرنے کے لئے مناسب وقت نکالا جاسکے۔
$$$123$$$
ہوم اسکولنگ کو ماضی اور حال میں بہت سے سطحوں پر کامیابی کے ساتھ اپنایا گیا ہے مگر اس کے لئے استقامت،سنجیدگی اور ماں باپ کی بھر پور توجہ کی ضرورت ہے۔
$$$123$$$
پاکستان سمیت دنیا بھر میں کرڑوں بچے اس وقت کورونا وبا کے خوف سے گھروں میں محدود ہیں۔لیکن انہیں اگر پڑھایا نہ گیا تو وہ بہت تیزی سے اپناسبق بھولتے جائیں گے۔لہذا ہوم اسکو لنگ کا سسٹم شروع کیا جائے اور بچوں کا وقت ضائع ہونے سے بچائیے۔
$$$123$$$
ذیل میں ہوم اسکولنگ کے حوالے سے طریقہ کار اور کچھ اُمورذ کر کیئے جاتے ہیں جوبہت مفید ہے
$$$123$$$
1) اسکول سجائیں،معمول بنائیں:
$$$123$$$
گھر کا ایک کمرہ مجازی سکول کے لیئے مختص کیجئے۔اگر ممکن ہوتو بچوں کو یونیفارم پہنا کر بٹھائیں تاکہ وہ نفسیاتی طور پر اسے اسکول کے اوقات سمجھیں۔ٹائم ٹیبل اور شیڈول کا اعلان بھی کیجئے۔ گھر کے اسکول کا دورانیہ اصل اسکول سے نصف ہوناچاہیئے۔
$$$123$$$
2) پلانر استعمال کیجئے:
$$$123$$$
بچوں سے لکھوائیں اور پلانر کے تحت انہیں کام دیجئے۔ ہر بچے کی روزانہ کی رُو دار ایک پلانر میں لکھیں،جس سے بچوں کا حوصلہ بڑھے گااور مزید کام پر راغب ہوں گے۔
$$$123$$$
3) اسباق کے دوران وقفہ:
$$$123$$$
ہر سبق کے بعد بچوں کو فراغت کے کچھ لمحات دیجئے۔ اس کے بعد دوسرا مضمون کا سبق پڑھائیں۔
$$$123$$$
4) اساتذہ سے مدد لیجئے:
$$$123$$$
تمام والدین اساتذہ نہیں ہوسکتے اورنہ و الدین چند دنوں میں استاد بھی بن سکتے،اس ضمن میں اپنے اردگرد یاآن لائن استاد سے بھی مدد لی جاسکتی ہے۔
$$$123$$$
فیس بک پر بھی بہت سے اساتذہ ایسے ہیں جو مدد کے لئے موجود ہیں۔
$$$123$$$
5) بچوں کی دماغی صحت کاخیال رکھیئے:
$$$123$$$
اس میں شک نہیں کہ وباکایہ دور ہم سب کیلئے نفسیاتی مسائل کی وجہ بھی بناہوا ہے۔اسی لئے بچوں کی دماغی صحت کا جائزہ لینا بہت ضروری ہے کیونکہ وہ خود کو قید میں محسوس کررہے ہیں۔اس دوران ہر ممکن حدتک بچوں کو مثبت رکھنے کی کوشش کیجئے۔
$$$123$$$
اگر وہ کچھ وقت آپ کے ساتھ کھیلنا یاچہل قدمی چاہتے ہیں تو انکار نہ کیجئے۔
$$$123$$$
6) اکتسابی رجحان پر دھیان دیجئے:
$$$123$$$
ہر طالب علم اپنے انداز سے سیکھتا ہے اوراس کی اکتسابی صلاحیت بھی مختلف ہوتی ہے۔اس لئے مسلسل غور کرتے رہیں کہ بچے کو کس طرح پڑھایا جائے۔اگر کوئی طریقہ کام نہیں کررہا تو دوسری راہ اختیار کیجئے یعنی ہوم اسکولنگ کو بچے کی ضرورت،اقدار اور طرز زندگی سے ہم آہنگ کیا جائے۔
$$$123$$$
6) آن لائن مدد حاصل کیجئے:
$$$123$$$
یوٹیوب اور دیگر پلیٹ فارم پر بہت سے مستند اساتذہ کے لیکچر موجود ہیں جو گھر میں پڑھنے اور پڑھانے کے متعلق ہیں۔آپ ان سے بھی راہنمائی لے سکتے ہیں۔
$$$123$$$
8) تدریس میں سب شامل ہوں:
$$$123$$$
اگر والدین خود بچے کو پڑھائیں تو اس سے بچوں کاحوسلہ بڑھے گااورآپ خود بھی کچھ نہ کچھ ضرور سیکھیں گے۔
$$$123$$$
9) بچوں کی رائے مقدم رکھیں:
$$$123$$$
یہ وقت ہے کہ آپ بچوں کے رجحان معلوم کرسکتے ہیں۔ کس مضمون میں وہ کتنی دلچسپی لیتے ہیں، یہ راز بھی آپ پر کھلتا جائے گا۔ گھر یلو تدریس کے پورے عمل میں بچوں سے پوچھے رہیں کہ وہ کیا کچھ سیکھ رہے ہیں اور کسی شے میں دلچسپی لے رہے ہیں۔
$$$123$$$
ہندوستان میں فرقہ پرستی میں گزرے برسوں کے دوران خطرناک حد تک اضافہ ہوا ہے۔ مسلمانوں، کشمیریوں، عیسائیوں اور دیگر اقلیتوں پر مذہب کی بنیاد پر بار بار حملے کیے گئے جبکہ دلت اور قبائل کو ذات پات کی بنیادپرتشددکا نشانہ بنایا گیا
$$$123$$$
یاد رہے کہ مودی کو دوسری بار وزیر اعظم بنے ایک سال کی مدت گزر چکی ہے ،موصوف نے 30مئی 2019کو دوسری بار اپنے عہدے کا حلف اٹھایا تھا اور اس کے بعد سے اب تلک نہتے کشمیریوں اور بھارتی مسلمانوں کیخلاف ریاستی دہشتگردی کا نہ ختم ہونے والا سلسلہ جاری ہے۔ رواں ہفتے کے دوران ہندوستان میں کچھ ایسے واقعات پیش آئے ہیں جس سے بھارتی پولیس میں مسلم دشمنی کا اظہار ہوتاہے ۔
$$$123$$$
بھارت کی مرکزی وصوبائی حکومتوں کے ساتھ ساتھ نفاذ قانون کی ایجنسیوں کے علاوہ سی بی آئی اور این آئی اے جیسی ایجنسیوں کو یہ جان لینا چاہیے کہ قانون کی حکمرانی کو یقینی بنانا ہو تو قانون سب کے لئے یکساں ہونا چاہیے کیوں کہ بھارتی آئین نے تمام ہندوستانیوں کو باوقار زندگی گزارنے اور اپنے اپنے مذہب کی تبلیغ کرنے کا پورا حق دیا ہے (یہ الگ بات ہے کہ اس پر کہاں تک عمل ہورہا ہے) ۔
$$$123$$$
اگر ہندوستان میں پولیس اور بھارتی فوج مذہب اور ذات پات اور علاقوں کی بنیاد پر نا انصافی کرنے لگیں تو یہ کسی کے بھی مفاد میں نہیں ۔
$$$123$$$
ہندوستان میں فرقہ پرستی میں گزرے برسوں کے دوران خطرناک حد تک اضافہ ہوا ہے۔ مسلمانوں، کشمیریوں، عیسائیوں اور دیگر اقلیتوں پر مذہب کی بنیاد پر بار بار حملے کیے گئے جبکہ دلت اور قبائل کو ذات پات کی بنیادپرتشددکا نشانہ بنایا گیا۔
$$$123$$$
خاص طور پر مودی کی زیرقیادت بی جے پی کے اقتدار میں آنے کے بعد” گجرات ماڈل“کو دہرایا جا رہا ہے۔ سارے ہندوستان خاص طور پر بی جے پی کی زیر اقتدار ریاستوں میں مسلمانوں پر حملوں میں اضافہ ہو،ا ہجومی تشدد کے نام پر مسلم نوجوانوں کی زندگیاں چھینی گئیں۔
$$$123$$$
مذہب کی بنیاد پر مسلمانوں کی املاک کو نقصان پہنچایا گیا، ان کے تجارتی ادارے تباہ کیے گئے، مسلمانوں سے منسوب باوقار تعلیمی اداروں میں زیرتعلیم طلباء کو شدید تشدد کا نشانہ بناتے ہوئے ان کے خلاف مقدمات درج کیے گئے جس کی مثا ل علی گڑھ اور جامعہ ملیہ کے واقعات ہیں۔
$$$123$$$
فرقہ وارانہ فسادات ہوں یا ہجومی تشدد کے واقعات، مسلمانوں کی جانیں جاتی رہی ہیں اور ان کی املاک کو نقصان پہنچتا رہا ہے اس کے باوجود گرفتاری بھی مسلم نوجوانوں کی ہی ہوتی ہے گویا” وہی ذبح بھی کرئے ہے وہی لے ثواب الٹا“
$$$123$$$
بھارتی پولیس میں امن وامان کو یقینی بنانے اور معاشرے میں فرقہ واریت کا زہر گھولنے والوں سے نپٹنے کی ہمت نہیں ہے۔
$$$123$$$
حالاں کہ اگر بھارتی پولیس چاہے تو فرقہ ورانہ فسادات نہیں ہو سکتے۔اس وقت بھارت میں ظلم و جبر کی انتہا یہ ہے کہ مدھیہ پردیش کے علاقے میں پولیس نے فرقہ پرستی کا مظاہر بدترین مظاہرہ کرتے ہوئے ایک وکیل کو شدید تشدد کا نشانہ بنایا، پہلے سے شوگر اور بلڈ پریشر کے امراض میں مبتلا وکیل کو اس واقعہ نے یہ سوچنے پر مجبور کردیا کہ آخر فرقہ پرستوں نے ہندوستان کی حالت اس قدر خراب کردی ہے کہ پولیس بھی فرقہ پرستوں کی آلہ کار بن کر ان کے ایجنڈے پر عمل پیرا ہے۔
$$$123$$$
دراصل وہ وکیل ہندو تھا لیکن ان کے چہرے پر داڑھی دیکھ کر مدھیہ پردیش کی بہادر پولیس نے انہیں مسلمان سمجھ لیا اور پھر مسلمان پر پولیس والے ایسے ٹوٹ پڑے جیسے آوارہ ۔۔۔ پھینکی ہوئی ہڈیوں پر ٹوٹ پڑتے ہیں۔
$$$123$$$
اس جانور کی مثال اس لیے دی ہے کہ جو لوگ اپنے فرائض کی انجام دہی میں کوتاہی برتتے ہیں اور تعصب اور جانبداری کا مظاہرہ کرکے مذہب کی بنیاد پر عوام سے سلوک کرتے ہیں تو انہیں کسی بھی طرح انسان نہیں کہا جاسکتا کیوں کہ یہ جنونی ٹولہ شائد انسان کہلانے کے لائق ہی نہیں ہے۔
$$$123$$$
بھارتی تشدد کا شکار ایڈوکیٹ دیپک کا کہنا ہے کہ جب انہوں نے اس معاملے کو بھارتی صدر اور بھارتی چیف جسٹس تک پہنچایا تو پولیس نے یہ کہتے ہوئے ان سے معذرت کی کہ بھائی ہم سے غلطی ہوگئی کیونکہ ہم نے آپ کو مسلمان سمجھ لیا تھا تھا۔
$$$123$$$
اب سوال یہ پیدا ہوتا ہے کہ اگر آپ مسلمان ہیں تو کیا بھارتی پولیس محض اس بنیاد پر تشدد کا نشانہ بنانے کا حق رکھتی ہے۔
$$$123$$$
اس طرح کے درندوں کو یہ یاد رکھنا چاہیے کہ ظلم زیادہ عرصے تک باقی نہیں رہ سکتا اگر مظلوم کی آہ عرش کو بھی ہلا دیتی ہے۔ بھارتی پولیس میں فرقہ پرستی کا زہر اس قدر سرایت کر چکا ہے کہ بھارت میں تباہی و بربادی کے سوا کچھ نہیں ہو سکتا ۔امید کی جانی چاہیے کہ اقوام متحدہ اور عالمی برداری کے سبھی انسان دوست حلقے دہلی کے حکمرانوں کی اس سفاکانہ اور غیر انسانی روش کو لگام ڈالنے کی بابت اپنا موثر کردار ادا کرئیں گے
$$$123$$$
ترک اسرائیل تعلقات کوئی نئی بات نہیں بلکہ ترکی وہ واحد اسلامی ملک ہے جس کے اسرائیل کے ساتھ تعلقات بہت پرانے ہیں۔ دونوں ممالک کے تعلقات 2010ء سے سرد مہری کا شکار تھے۔ ترکی واحد اسلامی ملک ہے جس میں اسرائیل کا سفارتخانہ موجود ہے ۔پہلی جنگ عظیم میں خلافت عثمانیہ کا خاتمہ کیا گیا ۔ اِس جنگ میں عرب ملکوں نے برطانیہ اور اُس کے اتحادیوں کا بھر پور ساتھ دیا۔
$$$123$$$
یہی وجہ ہے کہ کمال اتا ترک نہ صرف عربوں سے نفرت کرتے تھے بلکہ ترک حکمرانوں نے عربی زبان کوبھی اپنانے سے انکار کر دیا تھا۔ یعنی اگر یہ کہا جائے کہ عرب ممالک خلافت عثمانیہ کے خاتمے میں برطانیہ کی مدد نہ کرتے تو برطانیہ کا اسرائیل کے قیام کا خواب شاید اتنا آسانی سے پورا نہ ہوتا۔ کیونکہ خلافت عثمانیہ کے خاتمے کا مقصد ہی اسرائیل کی غاصب ریاست قائم کرنا تھا۔
$$$123$$$
بلکہ اگر یہ کہا جائے کہ خلافت عثمانیہ کے خاتمے کا سبب ہی اسرائیل بنا تو غلط نہ ہو گا۔ اسرائیل کے قیام اور اُس کے تحفظ میں مسلمانوں کا بہت بڑا ہاتھ ہے ۔کچھ مسلم ممالک کے اسرائیل کے ساتھ تعلقات کی خبریں گردش کرتی رہتی ہیں ۔یہی وجہ ہے کہ کچھ دن پہلے فلسطین کی مزاحمتی تحریک حماس کے سربراہ اسمائیل ہنیہ نے کہا کہ کچھ رجعت پسند عربوں کے اسرائیل کے ساتھ تعلقات مظلوم فلسطینیوں کی پیٹھ میں چھرا گھونپنے کے مترادف ہے ۔
$$$123$$$
تعصب کی انتہا یہ ہے کہ کئی مسلما ن حکومتیں اسرائیل کے وجود کو برقرار رکھنا چاہتی ہیں ۔یعنی وہ گریٹر اسرائیل منصوبے کو عملی جامہ پہنانا چاہتے ہیں۔یہی وجہ ہے کہ روان سال جنوری میں امریکہ نے ایک نام نہاد مشرق وسطی کا امن پلان پیش کیا جس کا مقصد گریٹر اسرائیل کے منصوبے کوعملی جامہ پہنانا ہے۔جسے ڈیل آف سنچری کا نام دیا گیا۔
$$$123$$$
اس گھناؤنے منصوبے پر تمام اسلامی ممالک خاموش رہے۔ صرف ایران نے اس کی بھر پور مذمت کی۔ گریٹر اسرائیل کے منصوبے کے تحت اسرائیل کی پارلیمینٹ میں موجود نقشے کو دیکھا جائے تو اُس میں شام ،عراق اور لبنان مکمل جبکہ مصر اور سعودی عرب کے شمالی علاقے شامل ہیں۔ یعنی امریکہ مشرق وسطیٰ کو صرف اسرائیلی ریاست بنانا چاہتا ہے ۔ اِن مسلمان ممالک کی سادگی کی انتہا یہ ہے کہ وہ یہ سب جانتے ہوئے بھی گریٹر اسرائیل منصوبے کو عملی جامہ پہنانے میں امریکہ کی مدد کر رہے ہیں۔
$$$123$$$
غاصب اسرائیل کے نا پاک وجود کی وجہ سے مشرق وسطیٰ میں لاکھوں مسلمان لقمہ ء اجل بن چکے ہیں۔ پہلی عرب اسرائیل جنگ (1948 ء) ہو یا دوسری عرب اسرائیل جنگ، ایران عرا ق جنگ ہو یا صدام حکومت پر حملہ ،شام کی جنگ ہو یا یمن کی تباہ کاریاں، یہ تمام جنگیں اسرائیل کے تحفظ کے لیے لڑی گئیں ۔اِن جنگوں میں مسلمانوں کے قتل عام کی ایک طویل تاریخ رقم کی جا چکی ہے ۔
$$$123$$$
مسلمانوں کے قتل عام کا یہ سلسلہ شام اور یمن میں ابھی تک جاری ہے ۔افسوس اِس بات کا ہے کہ اسرائیل کے تحفظ کے لیے مسلمان ہی مسلمان کا قتل عام کر رہا ہے ۔ جنگ شام اِس کی زندہ مثال ہے ۔ امریکہ شام میں بشار الاسد کی حکومت کو اسرائیل کے لیے خطرہ سمجھتا ہے۔ یہی وجہ ہے کہ اُس نے شام پر جنگ مسلط کر رکھی ہے جس میں لاکھوں شامی مسلمان مارے جا چکے ہیں یا ہجرت کر چکے ہیں۔
$$$123$$$
مسلمانوں میں تعصب کی انتہا یہ ہے کہ وہ اِس جنگ میں امریکہ کی بھر پور حمایت کر رہے ہیں۔ یعنی و ہ اسرائیل کا تحفظ چاہتے ہیں۔ اِن ممالک میں ترکی بھی شامل ہے ۔جنگ شام میں اسرئیل کے تحفظ کیلئے شام کے صدر بشار الاسد کے خلاف بھر پور پروپیگنڈا کیا گیا۔ جو کسی حد تک ناکام ہوچکا ہے۔ یہ مسلم ممالک شایدیہ سمجھتے ہیں کہ اسرائیل صرف فلسطینیوں کے لیے خطرہ ہے جبکہ ایسا نہیں ہے ۔
$$$123$$$
اسرائیل نہ صرف مشرق وسطیٰ کے تمام ممالک کے لیے خطرہ ہے بلکہ تمام عالم ا سلام کے لیے خطرہ ہے ۔
$$$123$$$
آ ج کل پاکستان میں ارتغرل غازی کے نام سے ایک ڈرامہ دکھا یا جا رہا ہے ۔ اِس ڈرامے کو ترکی میں بنایا گیا۔تاثر یہ دیا جا رہا ہے کہ یہ ڈرامہ مسلمانوں میں ایمانی جذبے کو ابھارنے کے لیے دکھایا جا رہا ہے ۔ شاید یہ ڈرامہ خود طیب اردگان نے نہیں دیکھا ۔
$$$123$$$
اورشاید یہ ڈرامہ دوسرے ممالک کو دکھانے کے لیے بنایا گیا ہے ۔ کیونکہ ترک صدر کے اسرائیل کے ساتھ تعلقات سے واضح ہے کہ ارتغرل غازی سے ترکوں نے کوئی سبق حاصل نہیں کیا۔اِس ڈرامے میں جہا د کی ترغیب دی جا رہی ہے جبکہ خود ترک صدر امت مسلمہ کے سب سے بڑے دشمن اسرائیل کے ساتھ تعلقات قائم کر رہے ہیں۔ ترک صدر یہ بھول چکے ہیں کہ 2016 ء میں ترکی میں ہونے والی فوجی بغاوت کے ذمہ دار امریکہ اور اُس کے اتحادی تھے۔
$$$123$$$
روس نے پہلے ہی ترکی کو بغاوت کے متعلق آگاہ کر دیا تھا۔ اُس بغاوت کے ماسٹر مائنڈ ترک رہنما فتح اللہ گولن کو امریکہ نے پنا ہ دی ہوئی تھی۔
$$$123$$$
ترک صدر کیوں بھول رہے ہیں کہ یہ وہی اسرائیل ہے جس کے قیام کے لیے خلافت عثمانیہ کا خاتمہ کیا گیا ۔ خلافت عثمانیہ کے خاتمے سے لے کر 2016ء کی بغاوت تک اِن مغربی ممالک نے ہر وہ اقدام کیا جو ترکی اور دیگر اسلامی ممالک کی تباہی کا سبب بن سکے ۔ ترک صدر کو ماضی سے سبق سیکھنا ہو گا۔
$$$123$$$
ہندوستان دنیا کی سب سے بڑی پارلیمانی جمہوریت ہے اور یہاں دنیامیں سب سے زیادہ انسانی حقوق کی خلاف ورزیاں ہوتی ہیں دونوں ،سرکاری سطح پر بھی اور غیرسرکاری سطح پر بھی۔کہنے کو یہ ملک سیکولر ہے لیکن حقیقت میں یہاں ہندوٴں کی بالادستی ہے بلکہ ہندوٴں میں سے بھی بھارت پر برہمنوں کاراج ہے۔ہندوٴں کے مذہبی عقائد کے مطابق ان کے ہاں چار ذاتیں ہیں اور ان میں سے سب سے اعلی ذات برہمن کی ہے جسے مذہبی و سیاسی بزرگی و برتری حاصل ہے۔
$$$123$$$
سب سے بڑی تو یہی انسانی حقوق کی خلاف ورزی ہے کہ اقوام متحدہ کے جینوا معاہدے کے طابق رنگ و نسل اور زبان و علاقے کی بنیاد پر کسی انسان کو دوسرے انسان پر فوقیت نہیں ہوگی جب کہ ہندوستان میں کوئی کتنا ہی برا ،گندا اور بدکردار شخص ہو لیکن برہمن خاندان میں پیدا ہونے کے ناطے وہ ہر طرح کی عزت و تکریم اور مذہبی و معاشرتی مراعات کامستحق ہے۔
$$$123$$$
جبکہ کوئی کتنا ہی پاکباز،خوش اخلاق اور نیک طینت فرد ہو لیکن شودر کے گھر پیدا ہونے کے باعث وہ ملیچھ،ناپاک اور کمین گردانا جائے گا۔یہ رویہ تو انکے اپنے ہم مذہبوں کے بارے میں ہے جبکہ غیرمذہب کے لوگ تو انکے ہاں شودروں اور کم نسل کے لوگوں سے بھی گئے گزرے سمجھے جاتے ہیں۔
$$$123$$$
ہندوستان میں غربت کااندازہ اس بات سے لگایا جاسکتاہے کہ نیشنل کرائم ریکارڈ بیورو(NCRB)انڈیاکی رپورٹ کے مطابق گزشتہ سال کے دوران 122637افراد نے خودکشی کی۔
$$$123$$$
ان میں بیشتر نے غربت سے تنگ آکر یہ آخری قدم اٹھایا۔یہ اگرچہ پورے ملک ہندوستان کا مسئلہ ہے لیکن پانچ ریاستیں مہاراشٹر،آنھراپردیش،مغربی بنگال،تام ناڈو اور کرناٹک اس خود کشی کے مرض کابہت زیادہ شکارہیں۔ان علاقوں میں خودکشیوں کی سالانہ شرح اضافہ تقریباََ4%تک ہے۔ان میں زیادہ تعدادمرد حضرا ت کی ہے۔ان علاقوں میں زیادہ تر لوگوں نے قرضوں کے سود کی عدم ادائیگی کے باعث خودکشی کی۔
$$$123$$$
اسلام نے تو انسانیت پر رحم کیا کہ سود کو حرام قراردے دیا لیکن ہندو برہمن اپنے سے نیچ ذات والوں کاخون چوستاہے اور انہیں بھاری شرح سود پر قرضے دیتاہے،خود کشی اس کاانجام ہے کہ جب قرض پر سود در سود اور پھر مفرد اورمرکب سود کی رقم چڑھتی ہی چلی جائے اور ریاست اور مذہب سمیت کسی جگہ مقروض کوجائے پناہ نہ ملے توآخرموت کے علاوہ اور کونسی وادی ہے جوانسان کو اپنے دامن میں سمیٹ لے؟۔
$$$123$$$
بچوں کے ساتھ زیادتی کرنا اور پھر انہیں قتل کر دینا ایک اور دردانگیزداستان ہے جو ہندوستان کے گلی کوچے میں دہرائی جا رہی ہے۔ہندوستان ٹائمز کی ایک خبر کے مطابق نئی دہلی جیسے اہم ترین شہر میں ایک ہی دن میں 38بچوں کو جنسی تشدد کے بعد ہلاک کر دیا گیا۔پولیس نے دو افراد کو گرفتار کر کے تو تفتیش شروع کر دی ہے۔
$$$123$$$
بچوں کی مسخ شدہ لاشیں پلاسٹک کے تھیلوں میں سے برآمد ہوئی ہیں۔
$$$123$$$
اور ملزمان تک پولیس نے ایک بچے کے گمشدہ موبائل فون کے ذریعے رسائی حاصل کی۔لاشوں کے پوسٹ مارٹم سے یہ بھی پتہ چلا ہے کہ بچوں کے جنسی اعضا کو دانتوں سے نوچ کر کچا کھانے کی کوشش بھی کی گئی ہے۔یہ دراصل اس تہذیبی یلغارکے اثرات ہیں جو بھارت نے اپنے میڈیا اور فلم انڈسٹری کے ذریعے اپنے معاشرے تک پھیلائے ہیں اوراب دنیاکے دیگر معاشروں تک بھی بھارت کی یہ دانستہ کوشش ہے کہ انہیں بھی اس دلدل میں دھکیل دیاجائے۔
$$$123$$$
یہ محض قیاسات پر مبنی بیانات نہیں ہیں بلکہ بھارت کی صف اول کی خاتون راہنماسونیاگاندھی کا یہ بیان ریکارڈ پر موجود ہے کہ بھارت نے تہذیبی یلغارکے پاکستان کو فتح کرلیا ہے اور اب جنگ کی ضرورت نہیں۔جب قیادت تک کے ذہن سے انسانیت نکل جائے اورحیوانگی و درندگی انکے رویوں میں در آئے تو کیا معاشرے کے عام افراد اسی طرح کے ”کارنامے“سرانجام نہیں دیں گے؟
$$$123$$$
جینوا معاہدے کے تحت انسانوں کی خریدوفروخت ممنوع ہے لیکن بھارت جیسا ملک جہاں دنیا میں سب سے زیادہ انسانی حقوق کی خلاف ورزیاں ہوتی ہیں اور کی جاتی ہیں وہاں انسانوں کی خریدوفروخت کھلے عام نہ صرف جاری ہے بلکہ غربت سے تنگ آئے ہوئے والدین اور بھائی تک اپنی اولادوں اور بہنوں کو چند سکوں کے عوض بیچ ڈالتے ہیں۔
$$$123$$$
قدیم کہانیوں میں مہاجن کی زیادتیوں کے بارے میں پڑھاکرتے تھے کہ غریب ہاری جومہاجن کی ایسی چارپائی کے ساتھ لگا بیٹھا ہوتا تھا جس کے پائے چاندی کے اور انکے نیچے اینٹیں سونے کی ہوتی تھیں اور ہاری مہاجن کی منت کر رہاہوتاکہ سود کے عوض یہ میری نوجوان بیٹی لے لو اور اصل زر اگلی فصل پر لوٹا دوں گااورپھر اگلی فصل کی بجائے اگلی نسل کی باری آجاتی لیکن سود ختم نہ ہوتااور بیٹیوں کی کہانی تاریخ کی طرح پھر دہرائی جاتی۔
$$$123$$$
آج اکیسویں صدی کی دہلیز پر بھارت پھر انہیں کہانیوں کانقشہ پیش کر رہا ہے بلکہ حالات اس سے بھی آگے بڑھ گئے ہیں کہ اب تو شوہر بھی اپنی بیویوں کو مجبور کرتے ہیں کہ ضروریات زندگی کی تکمیل کے لیے جسد فروشی کا دھندہ کریں۔ایک رپورٹ کے مطابق انسانی خریدوفروخت کا کاروبار سب سے زیادہ اس وقت بھارت میں ہی ہوتا ہے جس کے لیے بڑی بڑی دلالی کمپنیاں ہیں جومختلف علاقوں سے اپنے کارندوں کے ذریعے آرڈر لیتی ہیں اور غربت کے مارے ہوئے علاقوں سے والدین کے ہاتھوں انکے جگر کے ٹکڑوں کوچند سو یا بہت زیادہ ہوا تو چند ہزار کے عوض خرید کر انہیں آگے سے آگے اور پھر مزید آگے تک پہنچاتے ہیں۔
$$$123$$$
’نیہہ ڈکژٹ“ایک جو ایک نوجوان لڑکی ہے اس نے اخباری نمائندوں کو بتایا کہ اسے ہر اتوار کو کم از کم بھی پچاس جنسی درندوں کے سامنے پیش کیا جاتا ہے،پوجا سنگھ جو محض چودہ سالہ عمر کی حامل بچی ہے اسے تین ہزارجیسی حقیر رقم کے عوض اسکے باپ نے فروخت کر دیااور اب اسکامالک ڈھائی سو روپے فی گاہک وصول کر کے تو اس بچی کو اسکے حوالے کر دیتاہے،جس مقصد کے لیے اس نے ایک مکان لیاہوا ہے ،”سمیراخاتون“نامی آٹھ سالہ بچی کومغربی بنگال میں اسکے بھائی نے نئی دہلی کے ایک ایجنٹ کے ہاتھوں فروخت کیا۔
$$$123$$$
اور”ویجے“نامی بچی ابھی جھولے میں تھی جب اسکی والدہ نے اسکے فروخت کا بیعانہ لے لیا تھا۔یہ تو وہ حالات ہیں جو لکھ دیے گئے ہیں ،حقیقت یہ ہے بعض رپورٹوں میں اس قدر دل دہلا دینے والی داستانیں لکھی ہوتی ہیں اور بعض خواتین ہندو معاشرے کے ایسے ایسے چھپے رازوں سے پردے ہٹاتی ہیں کہ قلم انکی تاب نہیں لاسکتا اور صحافی ان کو سن کر بیان کرنے سے قاصر ہوتے ہیں اگر چہ صحافی حضرات بیان کرتے ہیں کہ ایسے حالات سن کر یا دیکھ کرانہیں کئی کئی دنوں تک بھوک اوربے خوابی کا بھی شکار رہنا پڑتا ہے۔
$$$123$$$
اس کے مقابلے نے اسلام نے عورت کو وہ اعلی مقام دیا ہے کہ جنت جیسی جگہ اسکے قدموں میں لاکر ڈھیر کر دی ہے۔
$$$123$$$
’ریٹا“نامی ایک لڑکی نے بتایا کہ اسے سترہ سال کی عمر میں ”لاتر“سے اغوا کیاگیااور اسے جی بی روڈ نئی دہلی کے ایک بنگلے میں لایا گیا اور اسے مجبور کیاگیا کہ وہ مردوں کے ساتھ سوئے ،جب اس نے انکار کیا تو اس پر ایک کمرے میں لے جاکر تشددکیاگیاجہاں کم از کم بھی ایک سو سے زائد لڑکیاں موجود تھیں۔
$$$123$$$
بیس دنوں کے تشدد کے بعد وہ اس بات پر رضامند ہوئی کہ بیس سے تیس مرد روزانہ اور پچاس مرد اتوار کے دن اسکے ساتھ سو سکیں گے۔وہ جب کبھی بھی باہر جانے کا کہتی تو اس بنگلے کی میڈم ”ریٹا“ سے اس رقم کاتقاضا کرتی جس کے عوض اسے یہاں لایا گیا جبکہ اس سب دھندے کے بدلے اس لڑکی کو صرف رہائش ،کپڑے اور کھانا میسر تھا۔نو سالوں کے بعدجب اسے شدید تکلیف کے باعث ہسپتال لایا گیا تو وہ ”ایڈز“کی مریضہ ہو چکی تھی۔
$$$123$$$
اب اسکا مقدمہ گزشتہ دو سالوں سے عدالت میں زیر سماعت ہے اور ڈاکٹروں کے مطابق وہ محض دو سالوں کی ہی مہمان ہے۔
$$$123$$$
یہ محض چند چاول تھے جو ایک بہت بڑی دیگ ے چکھے گئے۔حیرانی ہے کہ ہندوستان کے ارباب حل و عقدصرف اس بات میں مشغول ہیں کہ اسلحے کے بجٹ میں کتنے گنا مزید اضافہ کیاجا ئے،مزید ہتھیار کہاں کہاں سے اور کس کس طرح سے درآمد کیے جائیں یا خود تیار کیے جائیں۔
$$$123$$$
دنیا کی یہ ایٹمی قوت اپنے دفاع پر جس قدرخرچ کرتی ہے اس سے بہت کم بھی اپنی رعایاپر خرچ کرے تو ہندوستان میں دودھ کی نہریں بہنے لگیں ۔افسوس ہے اس ہندوستانی قیادت پر جس نے اپنے ملک پرتوجہ دینے کی بجائے پڑوسیوں سے تعلقات خراب کرنے کا حق ادا کیا ہے۔مشرق اور مغرب ہو یا شمال اور جنوب،بحری راستے ہوں یا فضائی حدود،سفارتی تعلقات ہوں یا مذہبی معاملات ہر جگہ ایک بدمعاشانہ کردار اس ملک رہا ہے جس کے باعث پوراجنوبی ایشیاعدم استحکام کاشکار ہے۔
$$$123$$$
دنیا میں دوجنگ عظیم لڑنے والے ممالک بھی آج اکٹھے ہوگئے ہیں ،ان کی کرنسی بھی ایک ہے ،انکی خارجہ پالیسی بھی ایک ہے جس کا براہ راست اثر ان ملکوں کی عوام پر ہے جہاں خوشحالی کے باعث انکی اوسط عمریں ایک صدی کو چھو رہی ہیں لیکن تف اس برہمن راج پر جس نے اپنے علاقے میں انسانیت کی چیخیں نکال دی ہیں۔بنیہ کی حرص و لالچ ہی کافی تھی کہ ہندوستان کی عوام کااستحصال کیاجائے لیکن اس کے ساتھ سیکولرازم نے مل کرتو بھارت میں انسانیت کی چتاہی نذرآتش کردی ہے۔
$$$123$$$
بنیے کی تنگ نظری پرسیکولرازم نے اپنی مہرتصدیق ثبت کرکے آنے والی نسلوں کے لیے عبرت کا دردانگیزدرس تیارکردیاہے۔مشرق میں ہندواورسیکولرازم انسانی حقوق کے ساتھ خون کی جوہولی کھیل رہے ہیں بعینہ مغرب میں یہودیوں اور سیکولرازم کاانسان کش اشتراک وہی کھیل رچارہاہے۔
$$$123$$$
چین کے دو اجلاس یعنی چینی سیاسی مشاورتی کانفرنس کا اجلاس اور چین کی قومی عوامی کانگریس کا اجلاس اکیس اور بائیس مئی کو شروع ہونے کے بعد بالترتیب ستائیس اور اٹھائیس مئی کو اختتام پذیر ہوگئے۔ رواں برس یہ اجلاس کووڈ-۹۱ کی وجہ سے تاخیر سے شروع ہوئے اور ایک ہفتے تک جاری رہے۔ان دو اجلاسوں کو کووڈ-۹۱ کی وبا، چین کے داخلی امور، چینی سول کوڈ کی منظوری، عالمی اقتصادی سست روی اور دیگر اہم امور کی وجہ سے عالمی ذرائع ابلاغ میں غیر معمولی اہمیت دی گئی۔
$$$123$$$
ان اجلاسوں میں ایک اہم بات سامنے آئی کہ چین کی تمام پالیسیوں کا مرکز ومحور چین کے عوام ہیں۔چینی عوامی سیاسی مشاورتی کانفرنس کے اجلاس کے دوران کیا ہوا؟
$$$123$$$
چین کی اعلی ترین سیاسی مشاورتی تنظیم،چینی عوامی سیاسی مشاورتی کانفرنس کی قومی کمیٹی کا سالانہ اجلاس اکیس تاریخ کو بیجنگ میں شروع ہوا۔
$$$123$$$
شی جن پھنگ سمیت چینی کمیونسٹ پارٹی اور ملک کے اعلی رہنماوں نے اجلاس میں شرکت کی۔
$$$123$$$
اجلاس کے آغاز میں صدر شی جن پھنگ اور دیگر اعلی رہنماوں نے سی پی پی سی سی کے مندوبین کے ساتھ مل کر انسداد وبا کی جدوجہد میں شہید اور جاں بحق ہونے والے ہم وطنوں کے لئے خاموشی اختیار کی۔ سات روزہ اجلاس میں چین کی تمام جماعتوں اور گروہوں سے تعلق رکھنے والے سی پی پی سی سی کی قومی کمیٹی کے دو ہزار سے زائد مندوبین نے حکومتی ورک رپورٹ کا جائزہ لیا اور اس پر تبادلہ خیال کیا۔
$$$123$$$
اس کے علاوہ ، سول کوڈ کے پہلے مسودے پر تبادلہ خیال کیا گیا اور ملک کی معاشی اور معاشرتی ترقی سے متعلق اہم امور کے بارے میں تجاویز پیش کی گئیں۔
$$$123$$$
افتتاحی تقریب میں گزشتہ سال کے کاموں کا جائزہ لیتے ہوئے، سی پی پی سی سی کی قومی کمیٹی کے چیئرمین وانگ یانگ نے نشاندہی کی کہ سی پی پی سی سی کی قومی کمیٹی ہمیشہ ملک کی سماجی و معاشرتی ترقی کے اہم امور سے متعلق مشاورت کرنے اور تجاویز اور رائے پیش کرنے پر زور دیتی ہے اور عوام کی فلاح و بہبود کو بہتر بنانے اور معاشرتی ترقی کو فروغ دینے کے لئے کوشان رہتی ہے۔
$$$123$$$
2020 چین کے لئے خاص اہمیت کا سال ہے۔کووڈ-۹۱ پر قاپو پانے کے بعد معمولات زندگی کو بحال کرنے کے تناظر میں، چین رواں سال غربت کے مکمل خاتمے کے ہدف کو پورا کرنے کے لئے پر عزم ہے۔چین کی قومی عوامی کانگریس کے اجلاس میں کیا ہوا؟
$$$123$$$
چین کے سول کوڈ کی منظوری۔۔۔۔ چین کی تیرہویں قومی عوامی کانگریس نے جمعرات کو اپنے تیسرے سالانہ سیشن کے اختتامی اجلاس میں چین کے سول کوڈ کی منظوری دے دی۔
$$$123$$$
یہ سول کوڈ یکم جنوری دو ہزار اکیس سے نافذالعمل ہوگا۔چین کی قومی عوامی کانگریس کی مجلس قائمہ کے سربراہ لی جان شو نے کہا کہ سول کوڈ قانون کی حکمرانی اور چینی خصوصیات کے حامل سوشلسٹ قانونی نظام کی بہتری کے لیے اہم نشان ہے۔ہانگ کانگ سے متعلق قومی سلامتی کے قوانین بنانے کے فیصلے کی منظوری۔
$$$123$$$
چین کی تیرہویں قومی عوامی کانگریس نے جمعرات کو اپنے تیسرے سالانہ سیشن کے اختتامی اجلاس میں ہانگ کانگ سے متعلق قومی سلامتی کے قوانین بنانے کے فیصلے کی منظوری دے دی۔
$$$123$$$
ہانگ کانگ خصوصی انتظامی علاقے میں قومی سلامتی کے تحفظ کے لیے قانونی نظام اور انفورسمنٹ میکانزمز کی تعمیر اور بہتری سے متعلق فیصلے کی منظوری دی گئی ہے۔یہ فیصلہ اپنے اجرا کے دن سے نافذالعمل ہوگا۔ فیصلے میں نشاندہی کی گئی ہے کہ چین کی قومی عوامی کانگریس نے یہ فیصلہ قومی خود مختاری،سلامتی،ترقیاتی مفادات کے تحفظ،''ایک ملک دو نظام''کی بہتری اور اس پر ثابت قدم رہنے،ہانگ کانگ میں طویل المدتی خوشحالی و استحکام،ہانگ کانگ باشندوں کے قانونی حقوق و مفادات کو یقینی بنانے کے لیے کیا ہے۔
$$$123$$$
فیصلے میں یہ وضاحت کی گئی ہے کہ ہانگ کانگ خصوصی انتظامی علاقے کے امور میں کسی بھی غیرملکی اور سمندر پار طاقت کی کسی بھی طریقے سے کی جانے والی مداخلت کی بھرپور مخالفت کی جاتی ہے اور اس کے جواب میں لازمی اقدامات اختیار کیے جائیں گے۔
$$$123$$$
چینی حکومت کی ورک رپورٹ کی منطوری
$$$123$$$
اس اجلاس میں چین کی حکومت کی جانب سے پیش کی جانے والی سالانہ ورک رپورٹ کی منظوری دی گئی۔
$$$123$$$
اس ورک رپورٹ چینی حکومت کی طرف سے بتایا گیا کہ چین اس سال ہر لحاظ سے غربت کے خلاف جنگ جیتنے اور اعتدال پسند خوشحال معاشرے کی تعمیر کو مکمل کرنے کے ترقیاتی اہداف کے حصول کو یقینی بنانے کے لئے کام کرے گا۔
$$$123$$$
چین اس سال روزگار کو مستحکم کرتے ہوئے لوگوں کو بنیادی ضروریات زندگی کی فراہمی کو یقینی بنائے گا، اس مقصد 90 لاکھ سے زیادہ نئی شہری ملازمتوں کے مواقع پیدا کئے جائیں گے۔
$$$123$$$
چین نے 2020 کے سال کے لئے اپنے صارفین کے افراط زر کا ہدف تقریبا ً 3.5 فیصد مقرر کیا ہے۔ چین اندرون ملک باشندوں کی کھپت کی صلاحیتوں کو بہتر بنانے اور صارفین کی خدمات کے شعبوں کی بحالی اور ترقی میں مدد فراہم کرے گا۔۔۔
$$$123$$$
چین کا مقصد سال بھر میں کارپوریٹ بوجھ کو 2.5 ٹریلین یوآن (تقریبا$ 353 ارب ڈالر) کم کرنا ہے۔ چین نجی شعبے کی ترقی کے لئے فعال ماحول کو فروغ دینا جاری رکھے گا اور اس بات کو یقینی بنائے گا کہ نجی کاروباروں کو پیداواری عوامل اور پالیسی تعاون میں یکساں رسائی حاصل ہو۔
$$$123$$$
نجی اور چھوٹے اور درمیانے درجے کے کاروباروں کو واجب الادا ادائیگی کرنے کے لئے سرکاری اداروں کے لئے آخری تاریخ طے کی جائے گی۔ چین غیر ملکی سرمایہ کاری کے لئے اپنی منفی فہرست کو نمایاں طور پر مختصر کرے گا۔ چین نے چین- امریکہ تجارتی معاہدے کے پہلے مرحلے کے دوران حاصل کردہ اتفاق رائے پر عمل درآمد کو یقینی بنانے پر زور دیا ہے۔
$$$123$$$
چین بیلٹ اینڈ روڈ کی اعلی معیار کی مشترکہ تعمیر پر توجہ دے گا، اور باہمی فائدہ مند تعاون کرے گا۔
$$$123$$$
چین کثیرالجہتی تجارتی نظام کی مضبوطی سے حفاظت کرے گا اور عالمی تجارتی تنظیم کی اصلاحات میں فعال طور پر حصہ لے گا۔ چین غیر ملکی تجارت کو مزید مستحکم کرے گا اور غیر ملکی سرمائے کے کردار کو فعال طور پر مستحکم کرے گا۔ چین ملک کے وسطی اور مغربی علاقوں میں نئے پائلٹ فری ٹریڈ زونز (ایف ٹی زیڈز) اور مربوط تجارتی علاقوں کو قائم کرے گا۔
$$$123$$$
چین ریٹائرمنٹ اختیار کرنے والوں کی بنیادی پنشن اور دیہی اور شہری علاقوں کے غیر نوکری یافتہ بزرگ شہریوں کے لئے کم سے کم بنیادی اولڈ ایج بینیفٹ میں اضافہ کرے گا۔
$$$123$$$
چین 300 ملین افراد کو پینشن فنڈ کی ادائیگی کو بروقت یقینی بنائے گا۔ چین ''رہائش رہائش کے لئے ہے، قیاس آرائیوں کے لئے نہیں'' کے اس اصول پر قائم رہے گا۔ رئیل اسٹیٹ مارکیٹ کی مستحکم اور صحت مند ترقی کو فروغ دینے کے لئے ہر شہر سے متعلق پالیسیاں نافذ کرے گا۔چین زرعی پیداوار کو مستحکم کرنے کی کوششوں کو تیز کر دے گا۔
$$$123$$$
چین جنگلی جانوروں کے غیر قانونی شکار اور تجارت کرنے والوں کو سخت سزا دے گا۔
$$$123$$$
چین قانون پر مبنی، سائنسی اور ہدف بنا کر آلودگی کی روک تھام کو ترجیح دے گا، اور کلیدی علاقوں میں فضائی آلودگی سے لڑنے کی کوششوں کو تیز کرے گا۔ چین یہ صلاحیت رکھتا ہے وہ ملک کے 1.4 بلین چینی باشندوں کو خوراک کی فراہمی کو یقینی بنائے۔ زرعی پیداوار کو تقویت دینے کے لئے، ملک اپنے اعلی معیاری قابل کاشت رقبے میں 80 ملین ایم او (5.33 ملین ہیکٹر) کا اضافہ کرے گا۔
$$$123$$$
چین ''تائیوان کی آزادی'' کے نام پر ہر طرح کی علیحدگی پسندانہ سرگرمیوں کی پوری مخالفت اور روک تھام کرے گا۔ چین ادارہ جاتی انتظامات، پالیسیوں اور آبنائے تائیوان کے دونوں کناروں کے تمام مکاتب فکر اورحلقوں کے درمیان باہمی تعاون کی حوصلہ افزائی کرے گااور آبنائے تائیوان کے دونوں کناروں کی کے مربوط ترقی کو مزید گہرا کرے گا اور تائیوان کے ہم وطنوں کی فلاح و بہبود کا تحفظ کرے گا۔
$$$123$$$
- چین کی مرکزی حکومت معیشتوں کی ترقی اور معیار زندگی کو بہتر بنانے میں ملک کے ہانگ کانگ اور مکاؤ خصوصی انتظامی علاقوں کی مدد کرے گی۔
$$$123$$$
چین وبائی مرض سے متعلق بین الاقوامی تعاون کو مستحکم کرنے کے لئے دوسرے ممالک کے ساتھ مل کر کام کرنے کے لئے تیار ہے۔ چین کوویڈ 19 کے کنٹرول کے لئے 1 ٹریلین یوآن (تقریبا$ 141 ارب ڈالر) کے سرکاری بانڈ جاری کرنے کا ارادہ رکھتا ہے۔
$$$123$$$
چین وبائی امراض سے متاثرہ صوبہ ہوبی کی ترقی کے لئے پالیسیوں کا ایک پیکیج نافذ کرے گا۔ یہ پالیسیاں روزگار، عوام کی فلاح و بہبود اور معمول کے کاموں کو یقینی بنانے میں اور حبیبی میں معاشی اور معاشرتی سرگرمیوں کی مکمل بحالی میں مدد فراہم کریں گی۔
$$$123$$$
چین کی معیشت نے اس سال کی پہلی سہ ماہی میں منفی نمو کی، لیکن COVID-19 پر قابو پانے کے لئے یہ ''قیمت ادا کرنے کی کوئی حیثیت نہیں'' تھی کیونکہ زندگی انمول ہے۔
$$$123$$$
چین COVID-19 کی باقاعدگی سے روک تھام اور اس کے کنٹرول میں کوئی کسر نہیں چھوڑے گا، اور نہ ہی وہ اپنے معاشی اور معاشرتی ترقی کے ایجنڈے کو آگے بڑھانے میں کوئی موقع ضائع کرے گا۔چین COVID-19 کے نتیجے میں ہونے والے نقصانات کو کم کرنے اور اس سال معاشی اور معاشرتی ترقی کے اہداف اور کاموں کی تکمیل کے لئے اپنی کوششوں کو دوگنا کرے گا۔
$$$123$$$
کسی بھی ملک کے اقتصادی ترقیاتی اہداف میں عام طور پر سالانہ بجٹ میں جی ڈی پی سے متعلق ایک ہدف طے کیا جاتا ہے اور کوشش کی جاتی ہے کہ مالی سال کے دوران یہ ہدف حاصل کیا جائے۔انہی معاشی اشاریوں کی بنیاد پر ملک کی مجموعی اقتصادی شرح نمو کو نہ صرف ملکی بلکہ غیر ملکی سطح پر پرکھا جاتا ہے اور عالمی مالیاتی ادارے اپنی آراء کا اظہار کرتے ہوئے کسی ملک کو مستحکم معیشت یا پھر زوال پزیر معیشت کے درجے پر فائز کرتے ہیں۔
$$$123$$$
اس وقت اگر کووڈ۔19 کے باعث عالمی اقتصادی صورتحال کا جائزہ لیا جائے تو ماہرین اسے بدترین مالیاتی بحران قرار دے رہے ہیں۔ امریکہ اور یورپی ممالک سمیت دنیا کی بڑی معیشتوں کو شدید دباو کا سامنا ہے۔ صنعتیں جمود کا شکار ہیں۔غربت اور بے روزگاری میں تیزی سے اضافہ ہو رہا ہے۔
$$$123$$$
تیل کی قیمتوں میں بدترین گرواٹ کے بعد اتار چڑھاو کا سلسلہ بدستور جاری ہے۔
$$$123$$$
شعبہ ہوا بازی سمیت سیاحت کا شعبہ وبائی صورتحال کے باعث شدید مندی کا شکار ہے۔اسٹاک مارکیٹس بھی غیر یقینی کا شکارہیں۔عالمی سطح پر معاشی منصوبہ سازوں کے لیے اس صورتحال میں اقتصادی منصوبہ بندی یقیناً کسی چیلنج سے کم نہیں ہے۔
$$$123$$$
ایسے میں دنیا کی دوسری بڑی معیشت چین کی جانب سے رواں برس کے اہم ترقیاتی اہداف میں جی ڈی پی کے لیے کوئی مخصوص ہدف طے نہ کرنا یقیناً حیران کن ہے اور عالمی سطح پر اس حوالے سے بحث و مباحثہ بھی جاری ہے کہ چین کے اس اقدام کی وجوہات کیا ہو سکتی ہیں۔
$$$123$$$
چینی قیادت نے اسے ایک " غیر معمولی صورتحال "میں ایک " غیر معمولی قدم " قرار دیا ہے۔عالمگیر وبا کے باعث رواں برس کی پہلی سہ ماہی کے دوران چین سمیت دنیا بھر میں اقتصادی سرگرمیاں تعطل کا شکار رہی ہیں۔اور تقریباً سبھی ممالک کو معاشی بحالی کے لیے مختلف اقدامات اٹھانا پڑے ہیں لہذاایسے میں چین کی جانب سے جی ڈی پی کا مخصوص ہدف طے نہ کرنا صورتحال کا تقاضا بھی ہے۔
$$$123$$$
یہ الگ بات ہے کہ دنیا کے لیے چین کا یہ اقدام تعجب انگیز ہے مگر چین نے اپنی اقتصادی منصوبہ سازی کی وجوہات بھی کھل کر بتا دی ہیں۔ ہمیں اس تلخ حقیقت کو تسلیم کرنا پڑے گا کہ وبا کے باعث کئی عوامل مختلف ممالک کے مکمل کنٹرول میں نہیں ہیں۔عالمی سطح پر بدترین مالیاتی بحران یقینی نظر آ رہا ہے۔ ایسے میں یہ وثوق سے نہیں کہا جا سکتا ہے چین عالمی کساد بازاری سے کیسے متاثر ہوتا ہے لہذا اقتصادی ترقی کے لیے اگر مشکل ہدف کا تعین کر دیا جائے تو یہ ملک کے مجموعی ترقیاتی اہداف سے ہم آہنگ نہیں ہو سکے گا۔
$$$123$$$
لہذا کچھ وقت کے لیے جی ڈی پی کے مخصوص ہدف پر توجہ مرکوز نہ کرتے ہوئے صرف اقتصادی بحالی پر توجہ مرکوزکرنا بہتر حکمت عملی ہو سکتی ہے۔
$$$123$$$
چینی وزیر اعظم نے 2020 کے لیے معاشی نمو کا مخصوص ہدف طے نہ کرنے سے متعلق واضح کیا کہ دنیا بھر میں کساد بازاری کے سبب چین کی کوشش رہے گی کہ روزگار کے تحفظ، بنیادی ضروریات زندگی کی فراہمی،مالیاتی منڈیوں کی بہتر صورتحال، توانائی اور خوراک کا تحفظ،مستحکم صنعتی چین اور حکومتی امور پرزیادہ توجہ دی جائے۔
$$$123$$$
چینی صدر شی جن پھنگ بھی چین کے حالیہ دو اجلاسوں کے دوران کہہ چکے ہیں کہ معاشی ترقی کے اعتبار سے معیار کو فوقیت دی جائے جس کا مطلب یہ ہوا کہ چھوٹے،درمیانے اور مائیکرو کاروباری اداروں کی مدد کی جائے تاکہ وبائی اثرات کو ممکنہ حد تک کم کیا جا سکے۔چین نے اپنے ترقیاتی اہداف میں نوے لاکھ روزگار کے نئے مواقع پیدا کرنے کا عزم بھی ظاہر کیا ہے جبکہ موجودہ سال چین سے غربت کے مکمل خاتمے کا سال بھی ہے لہذا ایسا صرف اسی صورت میں ممکن ہے۔
$$$123$$$
جب حقائق کا ادارک کرتے ہوئے معیاری اقتصادی ترقی کو ترجیح دی جائے۔ چینی حکومت نے بے روزگاری کو چھ فیصد کی سطح تک برقرار رکھنے کا ہدف طے کیاہے۔اس ضمن میں کوشش کی جائے گی کہ کالج گریجویٹس، دیہی تارکین وطن اورروزگار کے حصول میں مشکلات کا سامنا کرنے والے افراد کو ترجیح دی جائے۔سال دوہزار بیس اور اکیس کے دوران تین کروڑ سے زائد افراد کو فنی تربیت بھی فراہم کی جائے گی تاکہ انہیں روزگار مل سکے۔
$$$123$$$
چین میں غربت کے خاتمے کی کوششیں بھی وبا کے باعث متاثر ہوئی ہیں جو یقیناً کسی چیلنج سے کم نہیں۔ غربت کی شکار کاونٹیوں اور دیہی علاقوں کو امداد کی فراہمی، انسداد غربت سے وابستہ صنعتی ترقی اور غریب افراد کی جدید سہولیات سے آراستہ علاقوں تک منتقلی ایک کٹھن اور دشوار مرحلہ ہے۔ اس کے ساتھ ساتھ ماضی میں غربت سے نجات پانے والے افراد کا مستحکم خوشحال زندگی کی جانب سفر کا تسلسل بھی لازم ہے۔
$$$123$$$
ماحولیاتی تحفظ کو بھی چین کی اقتصادی ترقی کے عمل میں نمایاں مقام حاصل ہے۔
$$$123$$$
چین اس وقت گرین ترقی کے نظریے پر عمل پیرا ہے اور اقتصادی بحالی کے عمل میں ماحولیات کا تحفظ بھی چینی قیادت کی ترجیحات میں شامل ہے بلکہ معیاری اقتصادی ترقی کا ایک اہم نکتہ ہے۔یہ تمام وجوہات اپنی جگہ جس کے باعث چین نے جی ڈی پی کا مخصوص ہدف طے نہیں کیا ہے مگر اس کے ساتھ ساتھ وبا کی دوسری لہر کا خطرہ بدستور منڈلا رہاہے کیونکہ ماضی میں ہم دیکھ چکے ہیں کہ 1918 اور 1919 میں اسپینش فلو کی تین لہروں کا انسانیت کو سامنا کرنا پڑا۔
$$$123$$$
ایسے عوامل پر مکمل کنٹرول نہایت دشوار ہو سکتاہے۔اسی باعث چین نے رواں برس کے دوران لچکدار اور معقول اہداف کا تعین کیا ہے تاکہ پائیدار ترقیاتی نمونے پر عمل پیرا رہتے ہوئے پیش قدمی کی جا سکے۔ ان اہداف کے حصول کے لیے چین اصلاحات اور کھلے پن کو مزید فروغ دے گا اور اختراعی ،مربوط،گرین اور کشادہ ترقی کے نظریات پر عمل درآمد سے حقیقی ترقی کی جستجوکی جائے گی۔ لہذا کہا جا سکتا ہے کہ " مخصوص ہدف" کا تعین نہ کرنا ایک "بہترین ہدف" ہے۔
$$$123$$$
کرونا وائرس سے بچاؤاس وقت پوری دنیا کیلئے چیلنج بن چکا ہے۔اقوام متحدہ کے ادارے یو نیسکو کے مطابق کرونا وائرس کی عالمی وبا کے باعث دنیا بھر میں 72 فی صد بچوں کی تعلیم متاثر ہو ئی ہے۔ یونیسکو کے مطابق دنیا بھر کے طالب علموں کی تعداد ڈیڑھ ارب سے زیادہ ہے۔
$$$123$$$
یونیسکو کے مطابق کورونا وائرس کی احتیاطی تدابیر کے پیش نظر 102ممالک میں اسکول، کالج اور جامعات سمیت تعلیمی ادارے بند ہونے کے باعث 85 کروڑ سے زائد طلباء تعلیم سے محروم ہو کرگھروں تک محدود ہیں۔
$$$123$$$
اس کے باوجود تقریباً 100ممالک میں تعلیم کا سلسلہ تاحال جاری ہے۔یوں ایک اندازے کے مطابق اس وقت دنیا میں طلباء کی مجموعی تعداد کا نصف معمول کی تدریس سے محروم ہے۔
$$$123$$$
لاک ڈاؤن کے پیش نظر جہاں معیشت سمیت دیگر چیلنجز نے پوری دنیا کو اپنی لپیٹ میں لیا وہیں تعلیمی شعبہ کو بھی ناقابل تلافی نقصان ہوا۔
$$$123$$$
تعلیمی اداروں کی بندش کا مسئلہ تمام ممالک کیلئے یکساں ہے مگر دلچسپ بات یہ ہے کہ کرونا کے برعکس چھ ایسے ممالک بھی ہیں جنہوں نے تعلیمی ادارے ایک دن کیلئے بھی بند نہیں کیے،ان ممالک میں بیلاروس،ترکمانستان،تاجکستان،گرین لینڈ، نکاراگوا،پاپوانیوگنی شامل ہیں۔
$$$123$$$
حیران کن طور پر ایسے ممالک جہاں کرونا نے شدید متاثر کیا وہاں بھی جزو ی طور پر تعلیمی ادارے کھلے ہیں۔ بعض ممالک میں دنیا بھر سے زیادہ اموات دیکھنے میں آئی لیکن تعلیم کا سلسلہ نہ رک سکا۔
$$$123$$$
یقینی طور پر تعلیم کسی بھی ملک کی تعمیر و ترقی میں ریڑھ کی ہڈ ی کی حیثیت رکھتی ہے جن ممالک میں اس اہم فریضے کو غیر معمولی حالات میں بھی ترجیح دی جاتی ہے وہاں امن سکون خوشحالی ترقی مقدر بن جاتی ہے۔
$$$123$$$
ان ممالک نے آن لائن نظام تعلیم موجود ہونے کے باوجود ایس او پیز اور حفاظتی اقدامات اٹھا کر تعلیمی ادارے کھولے جو انکی تعلیم سے متعلق اہمیت کی مثبت عکاسی کرتے ہیں۔
$$$123$$$
پاکستان میں سرکاری ونجی جامعات میں لاکھوں طلباء زیر تعلیم ہیں،لیکن گزشتہ دو ماہ سے ملک بھر کے تعلیمی ادارے لاک ڈاؤن کے باعث بند ہیں۔حکومت کی جانب سے پہلے31مئی اور پھر 15جولائیُ کوتعلیمی ادارے کھولنے کا اعلان کیا گیا ہے۔
$$$123$$$
وفاقی حکومت کی جانب سے یہ اعلان کیا گیا ہے کہ نویں اور گیارہویں جماعت میں زیر تعلیم طلباکو بالترتیب دسویں اور بارہویں جماعت میں سابقہ نمبرز کی بنیاد پر بغیر امتحانات پرموٹ کیا جائیگااورجامعات کے طلباآن لائن امتحانات دینگے۔
$$$123$$$
وفاقی حکومت کی جانب سے یہ اقدام اہل علم کے ذہنوں میں کئی سوال چھوڑ گیا ہے کہ اگر تعلیم ہماری بنیادی ترجیحات کا حصہ نہیں ہے تو تعلیمی تنزلی سے آنکھیں چرانا ہمارا شیوہ کیوں ہے،اگر ہم دنیاکے ممالک سے اپنا موازنہ کریں تو کوئی بھی پاکستانی جامعہ دنیا کی بہترین 500جامعات کی فہرست میں شامل نہیں۔
$$$123$$$
حکومت کی جانب سے متبادل نظام تعلیم کے لیے جامعات کی سطح پر آن لائن کلاسسز کا انتخاب کیا گیا، اس ضمن میں طلبا کی جانب سے شدید رد عمل دیکھنے میں آیا جسکی بنیادی وجہ حکومت اور ہائیر ایجو کیشن کمیشن کی جانب سے میکنزم ترتیب نہ دیا جانا تھا کیونکہ ہم ترقی پذیر ملک کی حیثیت سے اس سسٹم کے لیے مکمل طور پر تیار نہ تھے۔اسی پہلو کو مدنظر رکھتے ہوئے حکومت پنجاب کی جانب سے تعلیم گھر کیبل چینل اور آن لائن تعلیم کا ناکام پراجیکٹ شروع کیا گیا،جو آغاز میں ہی بری طرح ناکام ہو گیا ہے۔
$$$123$$$
کورونا کا جڑ سے صفایا ہونا فی الوقت ممکن نہیں،اس لیئے اب کورونا کے ساتھ ہی زندگی گزارنے کی عادت ڈالنی ہوگی اوراحتیاط کے ساتھ حوصلہ بھی رکھنا ہوگا لہٰذا دیگر شعبے کی طرح تعلیمی شعبے میں بھی کورونا کے بعدایک بڑا انقلاب آنے والا ہے۔بالخصو ص اعلیٰ تعلیمی اداروں میں روایتی تعلیم کے جو طریقہ کار ہیں اس سے پرہیز کرتے ہوئے ایک نیا طریقہ کار اپنانے کاخاکہ شروع بھی ہوگیا ہے۔
$$$123$$$
اب جبکہ حکومت کی طرف سے نئے طریقہ تعلیم پر زور دیا جا رہا ہے اور کلاس روم درس وتدریس کی جگہ آن لائن تعلیم کا انتظام اور امتحان کیلئے جدید ترین ٹیکنالوجی کا استعمال کرنا ضروری قرار دیا جا رہاہے تو ایسے وقت میں سب سے پہلے جامعات میں جدید ترین کمپیوٹر اوردیگر آلات کی فراہمی کے ساتھ آن لائن سسٹم کے بنیادی ڈھانچوں کومستحکم کرنا ہوگا۔
$$$123$$$
یہاں اس حقیقت کا اعتراف بھی ضروری ہے کہ ملک کی سرکاری یونیورسٹیوں اورکالجوں میں اسّی فی صد طلبہ دیہی علاقے کے متوسط اور کمزور طبقے سے تعلق رکھتے ہیں اور ان سبھوں کے پاس جدید ترین اسمارٹ فون سیٹ نہیں ہیں کہ وہ آن لائن یا دیگر سوشل میڈیا کے طریقہ کار کو اپنا سکیں۔
$$$123$$$
ایک بڑی دشواری یہ بھی ہے کہ دیہی علاقے کے طلبہ جو دیہات میں رہتے ہیں وہاں انٹرنیٹ کی سہولت نہ ہے،بالخصوص دیہی علاقے کی لڑکیوں کو آن لائن تعلیم یا پھر آن لائن امتحان تقریباً ناممکن ہے۔
$$$123$$$
اس لیئے اگر اس کورونا کے بعد کی دنیا بدل رہی ہے اور تعلیمی شعبے میں بھی تبدیلی ضروری ہے تو اس سے پہلے بنیادی ڈھانچوں کو مستحکم کرنا ہوگا اور دیہی علاقے کے طلباء اور طالبات کو کم شرح پر اسمارٹ فون کی سہولت فراہم کرنی ہوگی او ر اس کیلئے حکومت کو ایک بڑے فلاحی بجٹ کا اہتمام کرنا ہوگا۔سرکاری اور نجی سکولز میں حکومت کی طرف سے سنیٹائیزر اور ماسک کی فراہمی یقینی بنانی چاہیے۔
$$$123$$$
طلبا کو ایک فاصلے پر بیٹھا کر تدریس کا سلسلہ شروع کیا جائے۔
$$$123$$$
اب جب کہ بہت سے ممالک میں لاک ڈاؤن ختم ہو رہا ہے تو سکولز، کالجزاور یونیورسٹیز بھی کھل رہی ہیں۔ایسے میں حکومت کی ذمہ داری ہے کہ وہ تعلیمی نظام کو بھی تمام احتیاطی تدابیر کے ساتھ شروع کرے کیونکہ کرونا کے معدوم ہونے میں وقت لگے گا یا شاید یہ انسان کے مابین ہمیشہ رہے کیونکہ تاحال اسکی ویکسین کا کوئی پتا نہیں۔
$$$123$$$
مسئلہ فلسطین دنیا کی تاریخ میں ایک ایسا ہم ترین مسئلہ ہے کہ جو نہ صرف فلسطین سے متعلق ہے بلکہ خطے سمیت دنیا کی دیگر اقوام کے ساتھ بھی بالواسطہ یا براہ راست کسی نہ کسی طرح منسلک ہے اور اثر انداز ہو رہاہے۔لہذا جب عالمی سیاست کے افق پر کوئی ذی شعور اور با بصیرت قیادت یہ کہتی ہوئی دکھائی دیتی ہے کہ مسئلہ فلسطین کا حل دنیا کے تمام مسائل کے حل کی جڑ ہے یا پھر یہ کہا جاتا ہے کہ فلسطین کا مسئلہ دنیائے اسلام کا اہم ترین مسئلہ ہے یا انسانیت کا سب سے بڑا مسئلہ ہے تو یہ بات بے جا نہیں ہے۔
$$$123$$$
دیکھا جائے تو فلسطین پر ہونے والے اسرائیلی قبضہ، صہیونیوں کی جعلی ریاست اسرائیل کے قیام اور پھر اسرائیل کے دعووں کی روشنی میں کہ گریٹر اسرائیل بنایا جائے گا وغیرہ وغیرہ، یہ سب باتیں اسی طرف اشارہ کر رہی ہیں کہ خطے سمیت دنیا کے بہت سے مسائل کی جڑ فلسطین پر صہیونیوں کی جعلی ریاست اسرائیل کا قیام اور پھر مسلسل اسرائیل کی جانب سے خطے میں جنگوں اور داخلی انتشار کا پھیلاؤ ہے۔
$$$123$$$
حال ہی میں رمضان المبارک میں دنیا بھر میں آخری جمعہ کو فلسطین سے اظہار یکجہتی کا دن یعنی یوم القدس منایا گیا ہے۔یوں تو یہ دن ہر سال منایا جاتا ہے لیکن اس سال کورونا جیسی خطر ناک وباء کی صورت میں اس دن کی اہمیت مزید بڑھ کر سامنے آئی ہے۔یہاں پر سب سے اہم بات جو ایران کے سپریم لیڈر آیت اللہ خامنہ ای نے پہلی مرتبہ یوم القدس کی مناسبت سے تقریر کی ہے اس کے متن کے مندرجا ت نہ صرف فلسطین کے لئے بلکہ پوری مسلم دنیا کے لئے ایک مشعل راہ کی مانند نظر آ رہے ہیں اور یہی وجہ ہے کہ فلسطینیوں نے اس خطاب کو فلسطین کے اندر بے پناہ مقبولیت دی ہے۔
$$$123$$$
ایرانی سپریم لیڈر آیت اللہ خامنہ ای نے مسئلہ فلسطین سے متعلق سامراجی طاقتوں کی جانب سے کی جانے والی منفی کوششوں پر مفصل روشنی ڈالتے ہوئے مسلم دنیا کو خبر دار کیا ہے اور کہا ہے کہ سامراجی طاقتوں کی ہمیشہ سے یہی پالیسی رہی ہے کہ مسئلہ فلسطین کو کم رنگ او ر کم اہمیت بنا کر پیش کیا جائے اور مسلمانوں کے اذہان سے مسئلہ فلسطین کے نقش کو مٹا دیا جائے۔
$$$123$$$
لہذا یہاں پر سب مسلمانوں کی اہم ترین ذمہ داری بنتی ہے کہ وہ سامراج کی اس سازش و کوشش کو ناکم بنانے میں اس خیانت کا ڈٹ کر مقابلہ کریں۔آج سامراجی طاقتوں کے سیاسی اور ثقافتی میدان میں سرگرم آلہ کار اور ایجنٹ اسلامی ممالک میں اس خیانت کو رواج دے رہے ہیں۔لیکن حقیقت یہ ہے کہ فلسطین جیسے عظیم اور باعظمت مسئلہ کو مسلمانوں کی غیرت، خود اعتمادی اور بیداری فراموش کرنے کی اجازت نہیں دے گی۔
$$$123$$$
حالانکہ اس مقصد کے حصول کے لئے امریکہ اور دیگر تسلط پسند طاقتیں اور ا ن کے مہرے اپنا پیسہ اور طاقت استعما ل کر رہے ہیں۔۔۔
$$$123$$$
یقینا موجودہ صورتحال میں کہ جہاں ایک طرف امریکی صدر ٹرمپ نے صدی کی ڈیل کا اعلان کر رکھا ہے اور فلسطین کو ہڑپ کرنا چاہتا ہے وہاں مسلمان عرب حکمرانوں کی خیانت قابل ملامت ہے کہ غاصب اسرائیل کے ساتھ تعلقات روا رکھنے اور دوسرے اسلامی ممالک کو اس کی ترغیب دینے اور مجبور کرنے میں مصروف عمل ہیں۔
$$$123$$$
ایرانی سپریم لیڈر نے فلسطین کی مقدس سرزمین پر اسرائیلی سرطانی پھوڑے کے وجود کو انسانی المیہ قرار دیاہے۔تاریخ میں اس طرح کے سفاک انسانی جرم میں اس پیمانہ کی شدت کا کوئی جرم نہیں ملتا ہے۔فلسطین پر باہر سے لاکر صہیونیوں کو آباد کرنا، فلسطینیوں کو گھروں سے نکال دینا، ان کے باغات، کھیتوں اور کھلیانوں اور تمام املاک پر قبضہ جما لینا، یہ سب ایسے جرائم ہیں کہ جس امریکہ اور دیگر تسلط پسند طاقتوں کی ایماء پر فلسطین میں انجام پائے ہیں۔
$$$123$$$
فلسطین کے اس انسانی المیہ پر امریکہ سمیت تمام تسلط پسند شیطانی قوتیں ذمہ دار ہیں۔
$$$123$$$
فلسطین کی مقدس سرزمین پر اسرائیل کے قیام کے حالات اور بعد کے حالات سے واضح طور پر علم ہوتا ہے کہ مغربی حکومتوں اور یہودی سرمایہ داروں کا صہیونی حکومت کی تشکیل کا اصلہ مقصد غرب ایشیاء میں اپنا دائمی اثر ورسوخ قائم کرنا تھا۔و ہ اس علاقہ میں اپنی موجودگی کیلئے ایک اڈا قائم کرنا چاہتے تھے تا کہ اس کی مدد سے علاقے کی دیگر حکومتوں اور ان کے داخلی مسائل میں دخل اندازی کر سکیں اور اپنی مرضی کے نتائج حاصل کریں۔
$$$123$$$
اسی لئے غاصب صہیونی ریاست کو امریکہ سمیت دیگر تسلط پسند قوتوں نے گونا گوں اسلحہ سے لیس کیا یہاں تک کہ ایٹمی طاقت سے بھی لیس کر دیا گیا۔
$$$123$$$
ایران کے سپریم لیڈر آیت اللہ خامنہ ای نے رمضان المبارک کے آخری جمعہ یعنی یوم القدس کی مناسبت سے اپنے خطاب میں دنیا بھر میں موجود فلسطین پسند قوتوں اور فلسطین کی آزادی کی حامی قوتوں اور ایسے افراد کے لئے کہ جو فلسطین کے ساتھ قلبی اور عقیدتی وابستگی رکھتے ہیں، سب کے لئے فلسطین کی حمایت کو واجب اور فرض قرار دیا ہے۔
$$$123$$$
انہوں نے کہا ہے کہ فلسطین کی آزادی کے لئے جنگ، جہاد فی سبیل اللہ، اسلامی مطالبہ اور فریضہ ہے۔ایسی جنگ میں فتح یقینی ہے۔ہر انسان کو چاہئیے کہ شجاعت کے ساتھ آج فلسطین کی حمایت میں اٹھ کھڑا ہو۔انہوں نے تکرار کرتے ہوئے زور دیا کہ فلسطین کے مسئلہ کو جو بھی عربی یا فلسطینی مسئلہ بنانا چاہتے ہیں وہ بہت بڑی غلطی پر اور عالم اسلام سے خیانت پر مرتکب ہیں۔
$$$123$$$
آج فلسطین کے لئے مقابلہ کا مقصد فلسطین کی مکمل آزادی ہے۔یعنی فلسطین جو نہر سے بحر تک ہے۔(یعنی بحیرہ روم سے دریاے اردن تک)۔فلسطین کے عوام مغربی قوتوں کی جانب سے فلسطین و قدس کی کسی قسم کی تقسیم کو قبول نہیں کرتے اور یہی وجہ ہے کہ فلسطین کی آزادی سے تعلق رکھنے والوں نے بھی فلسطین کی غیور او ر شجاع ملت کے اس موقف کی تائید کی ہے۔فلسطین فلسطینیوں کا وطن ہے۔
$$$123$$$
مسئلہ فلسطین کے حل سے متعلق اگر کوئی بھی شخص یا گروہ مغرب کی دھوکہ باز چالوں یعنی مذاکرات اور گفتگو کے عمل سے سمجھتا ہے کہ فلسطین کی آزادی ممکن ہے تو وہ تاریخ کی سب سے بڑی غلطی کا ارتکاب کر رہاہے۔عالمی سامراجی قوتیں عالم اسلام کے وجود کی دشمن ہیں۔وہ خود مسلم امہ کو پہنچنے والے زیادہ تر نقصانات کی ذمہ دار ہیں۔آج کون سی عالمی طاقت اور عالمی ادارہ ہے جو کئی اسلامی و عرب ممالک میں جاری دہشت گردی،قتل عام، بھڑکتی جنگوں،بمباری یا مصنوعی قحط کے بارے میں جوابدہ ہے؟آج دنیا عالمی سطح پر کورونا سے ہونے والی ایک ایک موت کو تو گنتی کر رہی ہے لیکن کسی نے بھی پوچھا او ر نہ پوچھے گا کہ جن ممالک میں امریکہ،یورپ اور اسرائیل نے جنگ بھڑکائی ہے وہاں لاکھوں افراد کی شہادت، قید، گمشدگی کا ذمہ دار کون ہے؟افغانستان،یمن، لیبیا،عراق، شام اور خود فلسطین میں بہائے جانے والے اس ناحق خون کا ذمہ دار کون ہے؟آج مسلمانوں کے قتل عام پر کوئی تعزیت کیوں نہیں کرتا؟کیوں دسیوں سال سے فلسطینی اپنے گھروں سے آج بھی جلا وطن ہے؟کیوں قدس شریف جو مسلمانوں کا قبلہ او ل ہے اس کی توہین کی جائے؟نام نہا د اقوام متحدہ اپنے فرائض پر عمل نہیں کر رہی ہے،انسانی حقوق کی تنظیمیں بھی مر چکی ہیں۔
$$$123$$$
بچوں اور خواتین کے حقوق کے نعروں کا اطلاق فلسطین اور یمن میں بچوں اور خواتین پر نہیں ہوتا۔
$$$123$$$
خلاصہ یہ ہے کہ آیت اللہ خامنہ ای نے اپنی گفتگو میں مسلم امہ کو جھنجھوڑنے کی کوشش کی ہے اور بتا یا ہے کہ فلسطین کاز کی حمایت اور قدس شریف کی آزادی کی کوششوں کو روکنے کے لئے سامراجی قوتیں مسلم امہ کو داخلی انتشار میں الجھانے کی کوشش کرتی ہیں۔
$$$123$$$
شام میں خانہ جنگی، یمن پر جنگ مسلط کرنا، عرا ق میں دہشت گردی یہ سب کچھ دشمن کی تخریب کاریوں میں شامل ہے۔بعض مسلم ممالک کے حکمران دانستہ او ر بعض نادانستہ طور پر دشمن کے ان حربوں میں شامل ہیں۔آج وقت کی سب سے اہم ضرورت یہ ہے کہ جتنا غصہ ہو امریکہ اور اس کی ناجائز اولاد اسرائیل پر نکالیں۔خطے کی عرب حکومتوں کو سمجھنا چاہئیے کہ اسرائیل کے ساتھ تعلقات استوار کرنا امریکہ کی جانب سے دنیا کے سامنے اسرائیل کے وجود کو ایک عام اور معمولی قرار دینے کی کوشش ہے۔
$$$123$$$
مسلم دنیا کے حکمرانوں کو ہوش کے ناخن لینا چاہئیں۔ ہمارے فلسطین کے بھائی حماس، حزب اللہ، جہاد اسلامی جیسی مزاحمتی گروہوں کی شکل میں آج فلسطین کا دفاع کر رہے ہیں۔غاصب اسرائیل کے ساتھ نبرد آزما ہیں۔ہمیں ان کی کوششوں اور جہاد فی سبیل اللہ میں بہائے جانے والے مجاہدین کے لہو کی پاسداری کرنا ہو گی۔فلسطینی مجاہدین کے پاس دین، غیرت اور شجاعت موجود ہے۔
$$$123$$$
ان کے وجود سے ہی آج صدی کی ڈیل ناکام ہو رہی ہے۔آج فلسطین میں طاقت کا تواز ن بدلنے میں فلسطینی مزاحمتی گروہوں حماس، حزب اللہ اور جہاد اسلامی کا اہم ترین کردار ہے۔اسرائیل جو پہلے علاقوں پر قبضہ کر لیتا تھا آج فلسطین کی مزاحمتی تنظیموں کے مقابلہ میں چند گھنٹوں میں جنگ بندی کی درخواست کرتا نظر آتا ہے۔آخری بات یہ ہے کہ فلسطین، فلسطینیوں کا وطن ہے۔
$$$123$$$
اس کے امور انہی کے ارادے کے مطابق انجام پانے چاہئیں۔فلسطین کے تمام ادیان او ر اقوام کی شمولیت سے استصواب رائے کی جو تجویز دو عشروں قبل پیش کی گئی تھی فلسطین کے مستقبل کا واحد نتیجہ ہے۔یہ تجویز ثابت کرتی ہے کہ یہودی دشمنی کے جو بگل مغربی طاقتیں اپنے تشہیراتی ذرائع کی مدد سے بجاتی رہی ہیں، بالکل بے بنیاد ہیں۔اس تجویز کے مطابق فلسطینی یہودیوں، عیسائیوں اور مسلمانوں کو ایک ساتھ استصواب رائے میں شریک ہونا اور فلسطین کے لئے سیاسی نظام کا تعین کرنا ہے۔
$$$123$$$
آیت اللہ خامنہ ای نے اپنی گفتگو کے اختتام پر پوری مسلم دنیا کو جس امید کی طرف گامزن کیا ہے وہ یہ ہے کہ جسے جاناہے وہ صہیونی نظام اور صہیونیت ہے۔جو خود یہودی مذہب میں ایک بدعت اور اس سے بالکل بیگانہ ہے۔فلسطین کی آزادی حتمی اور عنقریب ہے۔
$$$123$$$
ہمارا دین مکمل ضابطہ حیات ہے اُور زندگی کے ہر پہلو پر ہمیں ہدایت و رہنمائی فراہم کرتا ہے۔اللہ سبحانہ و تعالیٰ اُور نبی پاکﷺ نے جو فرما دیا،وہ حرف آخر ہے۔آج کی میڈیکل سائنس بھی ان فرمودات الہی اُور نبویﷺ کی تصدیق کر رہی ہے۔ اللہ تعالیٰ کی طرف سے عطاء کی گئی نعمتوں میں سے ایک نعمت نیند ہے۔یہ نعمت خداوندی اس کائنات میں بسنے والے انسان،حیوان،چرند،پرند،حشرات الارض الغرض دنیا کی تمام مخلوقات کو بخشی گئی ہے۔
$$$123$$$
نیند ایک قدرتی ضرورت اور فطرت ہے۔حضور پاک ﷺ ساری رات اپنے اللہ کی عبادت کیا کرتے تھے۔اس پر اللہ تعالیٰ نے اپنے محبوب کو فرمایا کہ ”رات کو آرام کیا کریں“۔ہمارے نبی پاک ﷺ نے بھی اپنے بعض صحابہ کو ساری ساری رات عبادت کرنے سے منع فرمایا اُور کہا ”تمہارے جسم کا بھی تم پر حق ہے“۔
$$$123$$$
قرآن پاک میں ارشاد باری تعالیٰ ہے”اُور اس کی (قدرت کی) نشانیوں میں سے تمہارا سونا اُورلیٹنا ہے،رات میں اُور دن میں (گو رات کو زیادہ اُور دن کو کم)۔
$$$123$$$
اس (امر مذکورہ) میں (بھی) ان لوگوں کے لیے(قدرت کی) نشانیاں ہیں جو (دلیل کو توجہ سے)سنتے ہیں“۔ (الروم آیت 23)۔
$$$123$$$
اگر ہم سنت نبوی کے مطابق سونے کے آداب اُور جدید سائنس کا تقابلی جائزہ لیتے ہیں تو پتا چلتا ہے کہ ہمارے نبی نے جو ارشادات فرمائے ہیں وہ قیامت تک کے صحت کے اُصولوں کے مطابق ہیں۔مثلاً آپ دائیں جانب روبقبلہ ہو کر آرام فرماتے تھے۔
$$$123$$$
جدید سائنس کے مطابق دائیں کروٹ لیٹنے سے معدے اُور آنتوں کا بوجھ دل پر نہیں پڑتا،جس کی وجہ سے دوران خون متاثر نہیں ہو تا ہے۔
$$$123$$$
حضرت میمونہ سے روایت ہے کہ آپﷺ بیدار ہو کر آنکھوں کو ملتے اُور بستر پر تھوڑی دیر بیٹھ کراُٹھتے۔جدید سائنس بتاتی ہے کہ بیداری کے بعد بستر پر چند لمحوں کے لیے بیٹھنے اُور دونوں ہاتھوں سے آنکھیں ملنے سے دل کی دھڑکن کو جسم کی نئی پوزیشن کے مطابق درست حالت میں آنے میں مدد ملتی ہے اُور اس حرکت کے دل پر مثبت اثرات مرتب ہوتے ہیں۔
$$$123$$$
رحمتہ العالمینﷺکی عادت تھی کہ دوپہر کے کھانے کے فوراً بعدقیلولہ (آرام) فرماتے تھے۔جدید سائنس کے مطابق قیلولہ کرنے سے دل کی شریانوں پر بوجھ نہیں پڑتا اُور یوں ہارٹ اٹیک کے امکانات کم ہو جاتے ہیں۔
$$$123$$$
ماہرین کے مطابق رات دس بجے سے صبح چار بجے تک کی نیند انسانی دماغ اُور اعصاب کے لیے نہایت مفید ہے اُور بے شمار بیماریوں سے نجات کا ذریعہ بھی ہے۔
$$$123$$$
جیسا کہ ہمارے دین میں عشاء کی نماز کے بعد سونے کی تلقین کا حکم ہے اُور تہجد/فجر میں اُٹھ کر اللہ کی حمد و ثناء کا کہا گیا ہے۔آپ میں سے اکثر نے یہ قول پڑھا اُور سنا ہو گا۔
$$$123$$$
EARLY TO BED,EARLY TO RISE,KEEP A PERSON HEALTHY,WEALTHY AND WISE. َ۔ماہرین کے مطابق انسانی اعصاب اُور ذہن کی بہتر کارکردگی کے لیے نیند بہت ضروری ہے۔اچھی اُور پُرسکون نیند صحت مند زندگی کی علامت ہے۔
$$$123$$$
یا درہے کہ جب ہماری نیند پوری نہیں ہوتی تو ہم تھکے رہتے ہیں۔مگرعموماً نیند کی کمی کو سیریس نہیں لیتے اُور یوں اس کمی کے اثرات دیگر امراض کی شکل میں سامنے آتے ہیں۔۔
$$$123$$$
دور حاضر میں بڑھتے ہوئے امراض کی شرح کا نوجوان نسل میں زیادہ،ہونا ایک قابل تشویش بات ہے۔اس کی بڑی وجہ نوجوان نسل کا راتوں کو جاگ کر انٹر نیٹ استعمال کرنا،آن لائن گیمز کھیلنا، آن لائن کاروبار کرنا اُور فلمیں دیکھنا ہے۔
$$$123$$$
ان سرگرمیوں کی وجہ سے نوجوانوں اُور چھوٹی عمر کے بچوں میں نیند کی کمی(انسومنیا)کی شکایت اُور قوت مدافعت میں کمی دیکھنے میں آتی ہے۔تحقیقات سے ثابت ہوتا ہے کہ نیند کی کمی (انسومنیا) بہت سی بیماریوں کے اسباب میں سے ایک اہم وجہ ہے،جو کہ دور حاضر میں بہت عام ہوتی جا رہی ہیں جیسا کہ دل کے امراض،موٹاپا،ذیا بیطس،ڈیپریشن وغیرہ۔چونکہ نیند کی کمی،انسان کی زندگی اُور سوچ پر منفی اثرات مرتب کرتی ہے،اس لیے عموماً مزاج کا گرم ہو جانا،شدید غصہ میں آ جانا، چڑچڑا پن،بے وجہ رونا یا بے وجہ ہنسنا،اس مرض کو ظاہر کرتا ہے۔
$$$123$$$
نیند کی کمی کی حالت میں کبھی کبھی انسان خود کو دماغی طور پر غیر حاضر محسوس کرتا ہے اُور فیصلہ سازی میں دشواری محسوس کرتا ہے۔چنانچہ ایک اچھی اُور پر سکون نیند کے لیے چند ہدایات پر فوراً عمل کرنا شروع کردیں۔
$$$123$$$
دن کو سونا چھوڑ دیں: اگر رات کو بے خوابی کا مسئلہ ہو تو دن کے وقت نہیں سونا چاہیے تاکہ جب آپ بستر پر جائیں تو فوراً نیند کی خواہش پیدا ہو۔
$$$123$$$
کمرے کا ٹمپریچر معتدل رکھیں نہ تو کمرہ زیادہ گرم ہو اُور نہ ہی زیادہ ٹھنڈا۔دونوں صورتوں میں ہماری نیند متاثر ہوتی ہے۔
$$$123$$$
رات کا کھانا کم از کم سونے سے دو گھنٹے قبل کھائیں۔سونے سے پہلے چائے،قہوہ،سگریٹ وغیرہ ہرگز نہ پئیں،یہ چیزیں بھی نیند کو بھگاتی ہیں۔سونے سے پہلے کمرے کا ماحول پر سکون بنائیں،کیونکہ کسی بھی قسم کے شور وغل سے صحیح نیند نہیں آتی۔
$$$123$$$
آپ کا بستر اُور بیڈ بھی پر سکون نیند میں اہم کردار ادا کرتا ہے۔سونے کی جگہ اتنی کشادہ ہو کہ آپ آرام سے سو سکیں۔اگر بستر ہموار نہیں تو صبح جسم میں یا کمر میں درد کی شکایت ہو سکتی ہے۔رات کو جلدی سونے کی کوشش کریں اُور روزانہ ایک مخصوص وقت پر سویا کریں۔نشاط انگیز ادویہ جیسے کوکین،نکوٹین،وغیرہ کا استعمال ترک کر دیں۔اس کے علاوہ کافی، چاکلیٹ،کوکونٹ کا بھی استعمال بند کر دیں۔
$$$123$$$
مناسب خوراک مقررہ وقت پر لینی چاہیے۔نہ تو بہت زیادہ کھاناچاہیے اُور نہ ضرورت سے کم کھانا چاہیے۔کھانا کھانے کے فوراً بعداُورخالی پیٹ سونے سے نیندکے مسائل پیدا ہوتے ہیں۔سونے سے پہلے اچھے خیالات ذہن میں لائیں اُورسوتے وقت آپ کو ذہنی طور پر پُرسکون ہونا چاہیے۔بہن بھائیوں،بچوں اُور خصوصی طور پر لائف پارٹنر کے ساتھ کسی قسم کی کشیدگی یا ناراضگی کے ساتھ بستر پر نہیں جانا چاہیے نیزآپ بے خوابی سے پریشان بستر پر مت لیٹیں اُور بے خوابی سے خوف زدہ نہ ھوں۔
$$$123$$$
جس بھی عمل سے سکون اور راحت ملتی ہو اُسے ضرور کریں چاہے وہ عبادت ہو،میوزک ہو،واک ہو،میڈیٹیشن ہو،کہانیاں سننا ہو یا سنانا ہو،شاعری کرنا یا تحریر لکھنا ہو۔اپنے اُس عمل کو جاری رکھیں۔
$$$123$$$
روزانہ سات سے آٹھ گھنٹے کی نیند،آپ کی صحت مند زندگی کے لیے بہت ضروری ہے۔
$$$123$$$
خواتین کے لیے ایک بات کاجاننا بہت ضروری ہے۔ ہماری اکثر خواتین رات کو سوتے وقت میک اپ نہیں اُتارتی۔
$$$123$$$
سونے سے پہلے خواہ آپ کتنی بھی تھکی ہوئی کیوں نہ ہوں،میک اپ ضرور صاف کریں۔یاد رکھیں نیند کے دوران جلد کی نشورونما کا عمل جاری رہتا ہے۔ہماری جلد بھی سانس لیتی ہے مگر میک اپ کی تہہ کی صورت میں سانس نہیں لے پاتی،جس کی وجہ سے چہرے پر داغ دھبے بننا شروع ہو جاتے ہیں اُور پرسکون نیند بھی متاثر ہوتی ہے۔
$$$123$$$
اس وقت چین کی سب سے بڑی سیاسی سرگرمی جاری ہے جسے" دو اجلاسوں" سے موسوم کیا جاتا ہے۔ان اجلاسوں کے دوران چینی حکومت کی گزشتہ ایک سالہ کارکردگی کے جائزے سمیت مستقبل کے اہم اہداف کا تعین کیا جاتا ہے۔اسی باعث دنیا کی نظروں کا محور چینی حکومت کے فیصلے ہوتے ہیں۔عالمگیر وبائی صورتحال کے تناظر میں چین کی یہ سیاسی سرگرمی جہاں ملک میں معمولات زندگی کی بحالی کا عملی مظہرہے وہاں دوسری جانب دنیا کے لیے امید کا پیغام بھی ہے۔
$$$123$$$
چین کی قومی عوامی کانگریس کو ملک میں قانون سازی اور ریاستی امور چلانے میں اعلیٰ ترین ریاستی اتھارٹی کا درجہ حاصل ہے۔ نوول کورونا وائرس کے باعث گزشتہ 22 سالوں میں یہ پہلا موقع ہے جب اس سالانہ اجلاس کا انعقاد مئی میں کیا جا رہا ہے وگرنہ مارچ کے اوائل میں سالانہ اجلاس کا انعقاد ایک روایت ہے۔
$$$123$$$
چینی صدر شی جن پھنگ، چینی کمیونسٹ پارٹی اور دیگر ریاستی رہنماوں سمیت کانگریس کے 2897مندوبین بھی قومی عوامی کانگریس کے افتتاحی اجلاس میں شریک ہوئے۔
$$$123$$$
افتتاحی اجلاس کے آغاز میں تمام شرکاء کی جانب سے وبا کے دوران جاں بحق ہونے والے ہم وطنوں کو خراج عقیدت پیش کرتے ہوئے خاموشی اختیار کی گئی۔ اجلاس کے دوران چین کے وزیر اعظم لی کھہ چھیانگ نے چینی حکومت کی گزشتہ سال کی ورکنگ رپورٹ پیش کی جس پر اجلاس کے دوران نظر ثانی کی جائے گی ۔اجلاس کے دوران قانون سازی سے متعلق دو ایجنڈے زیر غور آئیں گے۔
$$$123$$$
ان میں چین کے پہلے سول کوڈ کے مسودے پر نظر ثانی اور ہانگ کانگ خصوصی انتظامی علاقے میں قومی سلامتی کے تحفظ کے لئے قانونی نظام اور نفاذ کے طریقہ کار کا مسودہ شامل ہیں۔
$$$123$$$
چینی وزیر اعظم لی کھہ چھیانگ نے حکومتی کارکردگی پر روشنی ڈالتے ہوئے بتایا کہ دو ہزار انیس میں چین کو درپیش مشکلات اور چیلنجز کے باوجود اہم سالانہ اہداف کی تکمیل کی گئی ہے۔
$$$123$$$
چین کی مجموعی اقتصادی کارکردگی مستحکم ہے اور لوگوں کے معیار زندگی میں مزید بہتری آئی ہے، جس سے ایک خوشحال چین کے جامع قیام کی فیصلہ کن بنیاد رکھی گئی ہے۔دو ہزار انیس میں، چین کی جی ڈی پی میں چھ اعشاریہ ایک فیصد کا اضافہ ہوا۔ شہروں اور دیہی علاقوں میں ایک کروڑ سے زائد روز گار کے نئے مواقع فراہم کئے گئے، دیہی علاقوں میں ایک کروڑ سے زائد لوگوں کو سطح غربت سے نکالا گیا جبکہ شہریوں کی فی کس آمدنی بھی تیس ہزار چینی یوآن سے تجاوز کر چکی ہے۔
$$$123$$$
عالمگیر وبائی صورتحال اور معیشت و تجارت میں غیر یقینی کے باعث چین کی ترقی کو بھی غیر متوقع عوامل کا سامنا ہے۔اسی باعث چینی حکومت نے 2020 میں معاشی نمو کے لیے مخصوص اہداف کا تعین نہیں کیا ہے۔اس کی وجوہات کا تذکرہ کرتے ہوئے چینی وزیر اعظم نے واضح کیا کہ دنیا بھر میں کساد بازاری کے سبب چین کی کوشش رہے گی کہ روزگار کے تحفظ، بنیادی ضروریات زندگی کی فراہمی،مالیاتی منڈیوں کی بہتر صورتحال، توانائی اور خوراک کا تحفظ،مستحکم صنعتی چین اور حکومتی امور پر زیادہ توجہ دی جائے۔
$$$123$$$
دنیا کے لیے چین کی جانب سے معاشی نمو کا ہدف طے نہ کرنا باعث حیرت ہو سکتا ہے۔
$$$123$$$
چینی حکومت سال 2020 میں مستحکم روزگار اور عوام کی زندگیوں کے تحفظ کو ترجیح دے گی، غربت کے خلاف جنگ میں فیصلہ کن کامیابی حاصل کرے گی اور ایک خوشحال معاشرے کی تعمیر کے ہدف کی بھرپور جستجو کی جائے گی۔ملک کے شہری اور دیہی علاقوں میں روزگار کے نئے مواقع کا ہدف نوے لاکھ سے زائد رکھا گیاہے جبکہ بے روزگاری کو چھ فیصد کی سطح تک برقرار رکھنے کا ہدف طے کیا گیاہے۔
$$$123$$$
اس ضمن میں کوشش کی جائے گی کہ کالج گریجویٹس، دیہی تارکین وطن اورروزگار کے حصول میں مشکلات کا سامنا کرنے والے افراد کو ترجیح دی جائے۔سال دوہزار بیس اور اکیس کے دوران تین کروڑ سے زائد افراد کو فنی تربیت بھی فراہم کی جائے گی تاکہ انہیں روزگار مل سکے۔ وبائی صورتحال میں چینی قیادت کی جانب سے صحت عامہ کے نظام کی بہتری کا عزمظاہر کیا گیاہے۔
$$$123$$$
انسداد امراض کے نظام میں اصلاحات کی جائیں گی اور وبائی امراض کی پیش گوئی کے نظام کو بہتر بنایا جائے گا۔ وبائی معلومات کے بروقت اور شفاف اجراء پر عمل کیا جائے گا۔ حکومتی رپورٹ میں یہ بھی کہا گیا ہے کہ ویکسین، ادویات اور تیز رفتار ٹیسٹنگ کی تحقیق کو تیز تر کیا جائے گا۔ ہنگامی سازوسامان کی فراہمی
$$$123$$$
کو یقینی بنانے کی صلاحیت کو مضبوط بنایا جائے گا۔
$$$123$$$
چین کی منصوبہ بندی میں اہم نکتہ رواں برس ملک بھر سے غربت کا خاتمہ بھی ہے۔حکومتی رپورٹ میں اس بات پر زور دیا گیا کہ رواں سال چین میں غربت کے مکمل خاتمے کو یقینی بنایا جائے گا۔ غربت کی شکار کاونٹیوں اور گاؤں کی امداد میں اضافہ کیا جائے گا۔انسداد غربت سے وابستہ صنعتی ترقی اور افراد کی دوسرے علاقوں تک منتقلی سمیت موثر اقدامات جاری رہیں گے۔
$$$123$$$
اس کے ساتھ ساتھ انسداد غربت کو دیہی
$$$123$$$
خوشحالی کی حکمت عملی سے جوڑتے ہوئے غربت سے نجات پانے والوں کی خوشحال زندگی کی جانب پیش قدمی کی حوصلہ افزائی کی جائے گی۔
$$$123$$$
رواں برس چین کی جانب سے مینوفیکچرنگ انڈسٹری کی اپ گریڈیشن اور ابھرتی ہوئی صنعتوں کی ترقی کو فروغ دینے کا عزم بھی ظاہر کیا گیا ہے۔ مینوفیکچرنگ کے لیے درمیانے اور طویل مدتی قرضوں میں نمایاں اضافہ کیا جائے گا۔
$$$123$$$
صنعتی انٹرنیٹ کے فروغ سمیت سمارٹ مینوفیکچرنگ کی حوصلہ افزائی کی جائے گی۔ چین "انٹرنیٹ پلس"کو وسیع پیمانے پر فروغ دینے اور ڈیجیٹل معیشت میں نئے ثمرات سامنے لانے کے لئے معاون پالیسیاں جاری رکھے گا۔چین سائنسی اور تکنیکی جدت کی معاونت کی خاطر اپنی صلاحیت میں بہتری لائے گا۔ عالمی معیار کی حامل تجربہ گاہوں کی تعمیر کو تیز کرے گا، بین الاقوامی سائنسی اور تکنیکی تعاون کو مزید وسیع کرے گا اور اہم منصوبوں کی تکمیل کی حوصلہ افزائی کرے گا۔
$$$123$$$
چین کی منصوبہ بندی میں بیلٹ اینڈ روڈ کی اعلیٰ معیار کی تعمیر و ترقی بھی شامل ہے۔چین۔پاک اقتصادی راہداری بھی اسی سلسلے کی ایک کڑی ہے۔ پاکستان کو بھی اس وقت وبائی صورتحال کے ساتھ ساتھ جن مسائل کا سامنا ہے اُن میں غربت اور بے روزگاری سرفہرست ہیں۔امید کی جا سکتی ہے کہ چین۔پاک دوستی کے سفر میں ایک دوسرے کے مثبت پہلووں سے سیکھتے ہوئے مشترکہ ترقی کو پروان چڑھایا جا سکے گا۔
$$$123$$$
وبا سے مقابلہ کرتے ہوئے سال 2020 کے لئے چین کے اہداف
$$$123$$$
چین کے وزیر اعظم لی کھہ چھیانگ نے جمعہ کی صبح بیجنگ میں 13 ویں قومی عوامی کانگریس کے تیسرے اجلاس میں حکومتی ورک رپورٹ پیش کی۔ یہاں جھلکیاں ہیں:
$$$123$$$
چین اس سال ہر لحاظ سے غربت کے خلاف جنگ جیتنے اور اعتدال پسند خوشحال معاشرے کی تعمیر کو مکمل کرنے کے ترقیاتی اہداف کے حصول کو یقینی بنانے کے لئے کام کرے گا، اگرچہ 2020 کے لئے کوئی خاص معاشی نمو کا ہدف مقرر نہیں کیا گیا ہے۔
$$$123$$$
چین اس سال روزگار کو مستحکم کرتے ہوئے لوگوں کو بنیادی ضروریات زندگی کی فراہمی کو یقینی بنائے گا، اس مقصد کے لیے 90 لاکھ سے زیادہ نئی شہری ملازمتوں کے مواقع پیدا کئے جائیں گے۔
$$$123$$$
چین نے 2020 کے سال کے لئے اپنے صارفین کے افراط زر کا ہدف تقریبا ً 3.5 فیصد مقرر کیا ہے۔
$$$123$$$
چین موجودہ سال غربت کی لکیر سے نیچے زندگی گزارنے والے تمام دیہی باشندوں میں غربت کے خاتمے کو یقینی بنائے گا۔
$$$123$$$
اس سال چین کے جی ڈی پی کے خسارے کا تناسب 3.6 فیصد سے زیادہ رہنے کا امکان ہے۔ یہ تناسب گزشتہ سال کے مقابلے میں 0.8 پرسنٹیج پوائنٹ زیادہ ہوگا۔ خسارے میں اضافے کا تخمینہ گزشتہ سال سے ایک ٹریلین یوآن (تقریبا$ 141.6 بلین ڈالر) زیادہ لگایا گیا ہے۔چین زیادہ لچکدار اور موزوں طریقے سے قابل حصول مالیاتی پالیسی اختیار کرے گا۔
$$$123$$$
چین اندرون ملک باشندوں کی کھپت کی صلاحیتوں کو بہتر بنانے اور صارفین کی خدمات کے شعبوں کی بحالی اور ترقی میں مدد فراہم کرے گا۔
$$$123$$$
چین کا مقصد سال بھر میں کارپوریٹ بوجھ کو 2.5 ٹریلین یوآن (تقریبا$ 353 ارب ڈالر) کم کرنا ہے۔ چین نجی شعبے کی ترقی کے لئے فعال ماحول کو فروغ دینا جاری رکھے گا اور اس بات کو یقینی بنائے گا کہ نجی کاروباروں کو پیداواری عوامل اور پالیسی تعاون میں یکساں رسائی حاصل ہو۔نجی اور چھوٹے اور درمیانے درجے کے کاروباروں کو واجب الادا ادائیگی کرنے کے لئے سرکاری اداروں کے لئے آخری تاریخ طے کی جائے گی۔
$$$123$$$
چین کاروباری کارروائیوں کو مستحکم رکھنے کے لئے مالی اعانت میں اضافہ کرے گا۔ بڑے تجارتی بینکوں کو مائیکرو اور چھوٹے کاروباروں کو شامل مالیاتی قرضوں میں 40 فیصد سے زیادہ اضافہ کرنا چاہئے۔ چین پورے ملک میں میں انٹرنیٹ پلس کے اقدامات کو مکمل اور یکساں طور پر آگے بڑھے گا اور ڈیجیٹل معیشت میں نئی مسابقتی طاقت پیدا کرے گا۔
$$$123$$$
چین غیر ملکی سرمایہ کاری کے لئے اپنی منفی فہرست کو نمایاں طور پر مختصر کرے گا۔
$$$123$$$
چین نے امریکہ تجارتی معاہدے کے پہلے مرحلے کے دوران حاصل کردہ اتفاق رائے پر عمل درآمد کو یقینی بنانے پر زور دیا ہے۔ چین بیلٹ اینڈ روڈ کی اعلی معیار کی مشترکہ تعمیر پر توجہ دے گا، اور باہمی فائدہ مند تعاون کرے گا۔
$$$123$$$
چین کثیرالجہتی تجارتی نظام کی مضبوطی سے حفاظت کرے گا اور عالمی تجارتی تنظیم کی اصلاحات میں فعال طور پر حصہ لے گا۔
$$$123$$$
چین غیر ملکی تجارت کو مزید مستحکم کرے گا اور غیر ملکی سرمائے کے کردار کو فعال طور پر مستحکم کرے گا۔ چین ملک کے وسطی اور مغربی علاقوں میں نئے پائلٹ فری ٹریڈ زونز (ایف ٹی زیڈز) اور مربوط تجارتی علاقوں کو قائم کرے گا۔
$$$123$$$
شہریوں کو روزمرہ سہولیات:
$$$123$$$
چین ریٹائرمنٹ اختیار کرنے والوں کی بنیادی پنشن اور دیہی اور شہری علاقوں کے غیر نوکری یافتہ بزرگ شہریوں کے لئے کم سے کم بنیادی اولڈ ایج بینیفٹ میں اضافہ کرے گا۔
$$$123$$$
چین 300 ملین افراد کو پینشن فنڈ کی ادائیگی کو بروقت یقینی بنائے گا۔
$$$123$$$
چین رہائش کے لئے ہے، قیاس آرائیوں کے لئے نہیں'' کے اس اصول پر قائم رہے گا۔ رئیل اسٹیٹ مارکیٹ کی مستحکم اور صحت مند ترقی کو فروغ دینے کے لئے ہر شہر سے متعلق پالیسیاں نافذ کرے گا۔
$$$123$$$
چین زرعی پیداوار کو مستحکم کرنے کی کوششوں کو تیز کر دے گا۔ چین جنگلی جانوروں کے غیر قانونی شکار اور تجارت کرنے والوں کو سخت سزا دے گا۔
$$$123$$$
چین قانون پر مبنی، سائنسی اور ہدف بنا کر آلودگی کی روک تھام کو ترجیح دے گا، اور کلیدی علاقوں میں فضائی آلودگی سے لڑنے کی کوششوں کو تیز کرے گا۔ چین یہ صلاحیت رکھتا ہے وہ ملک کے 1.4 بلین چینی باشندوں کو خوراک کی فراہمی کو یقینی بنائے۔ زرعی پیداوار کو تقویت دینے کے لئے، ملک اپنے اعلی معیاری قابل کاشت رقبے میں 80 ملین ایم او (5.33 ملین ہیکٹر) کا اضافہ کرے گا۔
$$$123$$$
تائیوان، ہانگ کانگ اور مکاؤ:
$$$123$$$
چین ''تائیوان کی آزادی'' کے نام پر ہر طرح کی علیحدگی پسندانہ سرگرمیوں کی پوری مخالفت اور روک تھام کرے گا۔ چین ادارہ جاتی انتظامات، پالیسیوں اور آبنائے تائیوان کے دونوں کناروں کے تمام مکاتب فکر اورحلقوں کے درمیان باہمی تعاون کی حوصلہ افزائی کرے گااور آبنائے تائیوان کے دونوں کناروں کی کیمربوط ترقی کو مزید گہرا کرے گا اور تائیوان کیہم وطنوں کی فلاح و بہبود کا تحفظ کرے گا۔
$$$123$$$
- چین کی مرکزی حکومت معیشتوں کی ترقی اور معیار زندگی کو بہتر بنانے میں ملک کے ہانگ کانگ اور مکاؤ خصوصی انتظامی علاقوں کی مدد کرے گی۔
$$$123$$$
COVID-19 روک تھام پر، کنٹرول کریں:
$$$123$$$
چین وبائی مرض سے متعلق بین الاقوامی تعاون کو مستحکم کرنے کے لئے دوسرے ممالک کے ساتھ مل کر کام کرنے کے لئے تیار ہے۔ چین کوویڈ 19 کے کنٹرول کے لئے 1 ٹریلین یوآن (تقریبا$ 141 ارب ڈالر) کے سرکاری بانڈ جاری کرنے کا ارادہ رکھتا ہے۔
$$$123$$$
چین وبائی امراض سے متاثرہ صوبہ ہوبی کی ترقی کے لئے پالیسیوں کا ایک پیکیج نافذ کرے گا۔ یہ پالیسیاں روزگار، عوام کی فلاح و بہبود اور معمول کے کاموں کو یقینی بنانے میں اور حبیبی میں معاشی اور معاشرتی سرگرمیوں کی مکمل بحالی میں مدد فراہم کریں گی۔چین کی معیشت نے اس سال کی پہلی سہ ماہی میں منفی نمو کی، لیکن COVID-19 پر قابو پانے کے لئے یہ ''قیمت ادا کرنے کی کوئی حیثیت نہیں'' تھی کیونکہ زندگی انمول ہے۔
$$$123$$$
چین COVID-19 کی باقاعدگی سے روک تھام اور اس کے کنٹرول میں کوئی کسر نہیں چھوڑے گا، اور نہ ہی وہ اپنے معاشی اور معاشرتی ترقی کے ایجنڈے کو آگے بڑھانے میں کوئی موقع ضائع کرے گا۔چین COVID-19 کے نتیجے میں ہونے والے نقصانات کو کم کرنے اور اس سال معاشی اور معاشرتی ترقی کے اہداف اور کاموں کی تکمیل کے لئے اپنی کوششوں کو دوگنا کرے گا۔
$$$123$$$
ایک ایسے موقع پر، جب پوری دنیا اور پاکستان کورونا وائرس سے نبردآزما ہیں اور دنیا کے بیشتر ممالک تالابندی کی حالت میں ہیں، کورونا وائرس کے مریضوں کی تعداد میں روزانہ اضافے کے ساتھ ہی ’کورونا وائرس ریلیف فنڈ‘میں بھی اضافہ ہوتا جا رہا ہے۔وزیر اعظم ، عمران خان نے جہاں COVID-19 پینڈمک ریلیف فنڈ(COVID-19 Pandemic Relief Fund) 2020کا اعلان کیا ہے، وہیں انہوں نے لوگوں سے، اور بالخصوص بیرون ملک پاکستانیوں سے اور کمپنیوں سے بھی اپیل بھی کی ہے کہ وہ ’کورونا ریلیف فنڈ‘ میں عطیات جمع کرائیں تاکہ ضرورت مند لوگوں، مثلاًروزانہ مزدوری کرنے والے لوگوں کو مدد فراہم کی جا سکے۔
$$$123$$$
اس وقت جہاں متعدد ادارے عطیات دینے کے لیے سامنے آئے ہیں وہیں غیر قانونی کاروبارکرنے والے ادارے متوازی معیشت کو فروغ دے رہے ہیں اور ٹیکسوں کی ادائیگی نہیں کر رہے ہیں۔
$$$123$$$
لہٰذا،اس بحران کے دوران، ان اداروں سے ٹیکسوں کی وصولی سے بہت مدد مل سکتی ہے۔ 
$$$123$$$
اگر ہم زیادہ ٹیکس ادا کرنے والی صنعتوں کا جائزہ لیں تو پاکستان میں تمباکو کی قانونی صنعت یقیناً اِن سب سے اوپر ہے۔
$$$123$$$
بدقسمتی سے، یہ ٹیکس تمباکو کی صرف 60 فیصد صنعت کی جانب سے ادا کیا جا رہا ہے جبکہ صنعت کا باقی 40 فیصداِن ٹیکسوں کی چوری میں ملوث ہیں۔ادا نہ کرنے والا یہ40 فیصد حصہ مقامی مینوفیکچررز پر مشتمل ہے جو ،کم پیداوار دکھا کراور انڈر انوائسنگ کے ذریعے، نہ صرف ٹیکس چوری کرتا ہے بلکہ سگریٹوں کو کم قیمت پر فروخت بھی کرتا ہے جو ملکی قوانین کی ایک اور خلاف ورزی ہے۔
$$$123$$$
اس سے مقامی معیشت کو سالانہ 40-45 ارب روپے کا نقصان ہو رہا ہے۔
$$$123$$$
اسی طرح، پٹرولیم کی صنعت میں بھی، سینٹ کی قائمہ کمیٹی برائے پٹرولیم، ایرانی آئل کی اسمگلنگ سے قومی خزانے کو، ہر سال، 60 ارب روپے کا نقصان ہو رہا ہے۔یہ اسمگلنگ بلوچستان میں پاک-ایران سرحد کے راستے ہوتی ہے جس سے آئل اور گیس کے قانونی شعبے کو نقصان پہنچ رہا ہے۔پٹرول کی اس اسمگلنگ کی وجہ سے پاکستان اسٹیٹ آئل نے بلوچستان کے ایسے علاقوں میں اپنے 159 پٹرول آوٴٹ لیٹس بند کر دئیے ہیں جہاں فیول اسٹیشنوں پر ایرانی پٹرول بلا رکاوٹ دستیاب ہے اور پاکستانی پٹرول کے مقابلے میں 10-20روپے سستا ہے۔
$$$123$$$
اس سے نہ صرف پٹرول کے کاروبار کو نقصان پہنچ رہا ہے بلکہ اس کا نقصان دہ اثرمجموعی طور پر معیشت پر بھی پڑ رہا ہے۔
$$$123$$$
ایک اور بڑی صنعت جہاں غیر قانونی تجارت پاکستانی معیشت کو سالانہ تقریباً 30 ارب روپے کا نقصان پہنچا رہی ہے وہ ٹائروں کی صنعت ہے۔ مقامی طور پر ٹائر بنانے والوں کی جانب سے فراہم کردہ ڈیٹا کے مطابق، سنہ 2017-18 کے دوران(ڈیوٹی کی موجودہ شرح کے اعتبار سے) قومی خزانے کو 30 ارب روپے کا نقصان اٹھانا پڑا جس کی وجہ ٹائروں کی اسمگلنگ ہے۔
$$$123$$$
عمران خان اور اسد عمر، دونوں نے کھلے عام ملک میں غیر قانونی تجارت کی موجودگی کا اعتراف کیا ہے اور مختلف صنعتوں پر ٹیکسوں میں اضافے کے ساتھ ٹریک اینڈ ٹریس (track-and-trace)سسٹم کے استعمال کا ارادہ ظاہر کیا ہے۔قانونی کاروبار کرنے والے اداروں پر پہلے سے عائد ٹیکسوں کی شرح میں اضافے یا نئے ٹیکس لگانے سے ملکی معیشت کو خطرہ درپیش ہے کیوں کے اس طرح ان اداروں کو نقصان پہنچے گا جس کے نتیجے میں ملکی خزانے کو نقصان پہنچے گا۔
$$$123$$$
بحران کے اس عرصے میں ہمیں یہ حقیقت تسلیم کرنا ہو گی کہ حکومت اگر ، ملک میں،سخت اقدامات کے ذریعے غیرقانونی تجارت پرپابندی لگائے، ٹریک-اینڈ-ٹریس سسٹم کے نفاذ جیسے اقدامات کرے اور زیادہ سے زیادہ پیداوار کے لیے ، مناسب ٹیکس لگا کر،قانونی کاروباری اداروں کی حوصلہ افزائی کرے تومعیشت کہیں زیادہ بہتر ہوسکتی ہے۔صرف مندرجہ بالا مثالوں کے ذریعے ہی، اگر غیر قانونی تجارت پر قابو پا لیا جائے تو حکومت کو 130 ارب روپے سے زیادہ حاصل ہو سکتے ہیں جو اس بحران سے نکلنے میں مدد کر سکتے ہیں۔
$$$123$$$
قبلہ اول کی مظلومیت پہ نوحہ کناں قلم کے آنسووؤں سے چند الفاظ القدس پہ جاری ظلم کے حوالے سے لکھے توکچھ دوستوں اور عزیزوں نے اس پہ کافی اعتراض کیا ان کا نقطہ اعتراض یہ تھا کہ صرف فلسطین اور القدس ہی کیوں، کشمیر کے مسلمانوں کی مشکلات اوران پہ جاری ظلم و ستم کا ذکر کیوں نہیں کیا گیا اس اعتراض کے جواب میں ان عزیزوں کو کشمیر اور دنیا بھر کے مسلمانوں پہ جاری مظالم پہ مشتمل اپنی حقیر کوشش پہ مشتمل چندتحاریر دکھا کر ان سے صرف ایک سوال کا جواب چاہا کہ امت مسلمہ اور مسائل امہ میں یہ تفریق کیوں ظلم چاہے کشمیر میں ہو یا فلسطین میں، عراق میں ہو یا شام میں،برما میں ہو یاچیچنیا میں، سب کے لیے آواز اٹھانا بحیثیت مسلمان ہماری ذمہ داری ہے
$$$123$$$
اخوت اس کو کہتے ہیں چبھے کانٹا جو کابل میں
$$$123$$$
تو ہندوستاں کا ہر پیر و جواں بیتاب ہو جائے
$$$123$$$
اگر کشمیر ہماری شہ رگ ہے اور اس کے لیے آواز بلند کرنا قومی فریضہ ہے تو مظلوم اسلامی ممالک کے لیے آواز اٹھانا اسلامی فریضہ جبکہ قبلہ اول کے لیے صدائے احتجاج لگانا ایمان کا مسئلہ ہے یہ مسئلہ فلسطین نہیں ہے بلکہ قبلہ اول کا مسئلہ ہے اس سرزمین کو تقدس اس خدا نے بخشا جس پر ہم ایمان لاتے ہیں یہ محض قبلہ اول کے حصول کی جنگ نہیں بلکہ حرمین پر ناجائز قبضے کا معرکہ ہے یہ دشمن کی فکری یلغار کی کامیابی نہیں تو اور کیا ہے کہ ہم قبلہ اول پر حق یہود ذہنی طور پر تسلیم کر چکے ہیںآ ج فلسطین کے بچوں اور عورتوں سمیت ہر فرد نے القدس کو صیہونی قبضے سے چھڑانے کے لیے ہاتھ میں پتھر تھام رکھا ہے اور اگر ہم لوگ غیرت ایمانی کوبروئے کار لا سکیں تو ہمیں اندازہ ہو گا یہ پتھر جو نہتے فلسطینی مسلمان صیہونیوں کی جانب پھینکتے ہیں اس کا اصل ہدف سوئی ہوئی امت کی غیرت مرحومہ ہوتی ہے جو ان پتھروں کی کھنک اور گولیوں کی گرج پر بھی زندہ نہیں ہوتی ۔
$$$123$$$
بس ایک روایت کو نبھانے کے لیے رمضان المبارک کے جمعتہ الوداع کو چند لمحات کے لیے زندہ ہوتی ہے جس کے تحت جلسے جلوس نکالے جاتے ہیں احتجاجی مظاہرے کیے جاتے ہیں لیکن اس ایک دن کے بعد ہم اور ہماری غیرت سال بھر کے لیے پھر مر جاتی ہے اور قبلہ اول کی غمگین صدائیں ہم سے یہ پوچھتی ہیں کہ قبلہ اول کے لیے صرف ایک دن ہی کیوں؟یہود کے ظلم و ستم کے باوجود دنیا انہیں ہیرو اور ہم مسلمانوں کو دہشت گرد کیوں سمجھتی ہے؟
$$$123$$$
اس کی وجہ یہ ہے کہ اپنے ناجائز مقاصد کے حصول لیے یہودوں کے ایک ایک فرد نے اپنے حصے کا کام کیا انہوں نے سال میں فقط ایک دن احتجاج کر کے اتنی کامیابیاں حاصل نہیں کیں بلکہ ان کے سرمایہ داروں نے ان مقاصد کے لیے بے دریغ پیسہ لٹایا ان کے منصوبہ سازوں نے ذاتی مفاد پر اجتماعی مفاد کو ترجیح دی ان کے خواتین اور بوڑھوں تک نے جو بن پڑا کیا سیاسی لیڈروں سے لیکر مذہبی رہنماوؤں تک سب نے فقط یہودیت کی بھلائی کے لیے کام کیااور تب جا کر اس غلبے کو پایا لیکن ہم مسلمان ایک دوسرے کو الزام دیتے پائے جاتے ہیں مسلمان اکثریت یہ کہتی پائی جاتی ہے کہ فلسطینیوں پر یہ آفت ان کے اپنے ہاتھوں کی پیداوار ہے اور یہ حقیقت بھی ہے کہ فلسطینیوں نے اپنے ہاتھ سے اپنی زمین بیچ کر اپنے پاؤں پر خود کلہاڑی ماری ہے لیکن یہ ان کی غلطی تھی جس کا ادراک انہیں وقت گزرنے کے ساتھ ہو گیا لیکن ہمیں تو وقت بھی ہماری غلطی سمجھانے میں ناکام رہا ہم اپنی غلطیوں کے لیے کسی کو الزام دے کر بری الذمہ نہیں ہو سکتے۔
$$$123$$$
قبلہ اول کی حفاظت صرف فلسطینیوں کا ہی نہیں بلکہ تمام عالم اسلام کا اجتماعی فرض ہے لیکن افسوس ہم لوگ اس وقت تک ہوش کے ناخن نہیں لیتے جب تک پانی سر سے اونچا نہ ہو جائے آج قبلہ اول پہ ایک دن احتجاجی مظاہرے کرنے کے بعد سارا سال کی خاموشی انہیں ان کے مقاصد کی تکمیل تک رسائی آسان بناتی ہے اور اس ایک مقصد کو حاصل کرنے کے بعد اسی پہ قناعت نہیں کریں گے بلکہ لارڈ رچرڈ کی موت کے بعد اس کی دستاویزات سے برآمد شدہ ''عظیم تر اسرائیل'' کے نقشے کے مطابق یہود کا ہدف نیل سے دجلہ اورصنوبر والی زمین( لبنان) سے کھجوروں والی زمین (مدینہ منورہ) تک پھیلا ہوا ہے اور ہم لوگ بخوبی جانتے ہیں یہودیوں کے ہدف کے مطابق اب کونسا حصہ باقی رہ گیا ہے قبلہ اول پر سے ہماری اس لاپرواہی اور غفلت کی وجہ سے القدس کے بعد خدانخواستہ حرمین شریفین پر بھی یہود نے ناجائز قبضہ کر لیا تو ہم کیا کر سکیں گے؟ کیا سال میں ایک دن احتجاج کرنے کے بعد باقی دن حرمین شریفین کو فراموش کیے رکھیں گے ؟ کیا ہماری سستی اور لاپرواہی یہود کو شیر نہیں کر رہی؟ اور ہماری غفلت کی وجہ سے ہمارے دو اہم ترین مقدس مقامات بھی ہم سے چھن گئے تو اس کا ذمہ دار کون ہو گا؟ یہ سوالات مسلمانوں کی غیرت کو درپیش وہ چیلنج ہیں جس کے جواب کی تیاری پر ہمارا مستقبل تیار ہو گا قبلہ اول کے لیے احتجاج کرنا بجا لیکن ایک دن احتجاج سے ہم قبلہ اول کا کونسا حق ادا کر رہے ہیں؟
$$$123$$$
یاد رکھیں جس دن مسلمانوں کو اپنے ذاتی مفاد سے زیادہ اجتماعی مفاد کی فکر ہونے لگی اور دنیاوی زندگی سے زیادہ آخرت میں رب ذوالجلال اور اقصی کے سامنے جوابدہ ہونے کا خیال ہو گیا اس دن القدس کی مظلومیت کا آخری دن ہو گا بس مسلمانوں میں شعور پیدا ہونے کی دیر ہے لیکن اگر یہ شعور اب بھی پیدا نہ ہوسکا تو پھر کل آنے والے ہولناک عذاب کو روکنا ہم میں سے کسی کے بس میں نہ ہوگا
$$$123$$$
لہولہان شجر چیختے ہیں صدیوں سے
$$$123$$$
تمہاری تیشہ زنی بد دعا کی زد پر ہے
$$$123$$$
سمٹنے والا ہے یہ کاروبار تیرہ شبی
$$$123$$$
تمہاری رات چراغ حرا کی زد پر ہے
$$$123$$$
کھلیں گے مسجد اقصیٰ کے بند دروازے
$$$123$$$
تمہاری ساری خدائی، خداکی زد پر ہے
$$$123$$$
رب تعالیٰ نے تخلیق کائنات کے بعد دُو جنسوں کو بھی تخلیق کر دیا۔ان کی تخلیق کا مقصد ایک دُوسرے کے ساتھ پیار و محبت کا سلوک روا رکھنا،دکھ درد بانٹنا اُور ایک اچھا رفیق بننا تھا۔یہ ایک اٹل حقیقت ہے کہ مرد اُور عورت انسانی زندگی کی گاڑی کے دوپہیے ہیں،کوئی بھی گاڑی ایک پہیہ سے مسافت طے نہیں کرسکتی۔چنانچہ زندگی کے بناؤاوربگاڑمیں دونوں جنسوں کا برابر کاہاتھ ہوتاہے۔
$$$123$$$
مگر بد قسمتی سے صدیوں پہلے مردوں کو طاقت کا سرچشمہ مانا گیا لہذا عورت کو عرصہ دراز تک مظلومیت کی بھینٹ چڑھا دیا گیا۔
$$$123$$$
وقت گزرنے کے ساتھ ساتھ تعلیم کے فروغ اُور شعور کی بیداری نے دُونوں فریقوں کو ایک دُوسرے کے مقابل کھڑا کر دیا اُور اب یہ نوبت آگئی ہے کہ کوئی بھی فریق اپنی مفتوحہ جگہ چھوڑنے کو تیار نہیں بلکہ صنف نازک کا طبقہ نہایت چالاکی سے صدیوں پُرانے مظلومیت کے کارڈ کے ساتھ نیا کارڈ ”میرا جسم،میری مرضی“ بہت عمدگی سے استعمال کر رہا ہے۔
$$$123$$$
یوں تو ہمارے معاشرے میں مظلومیت کا تاج صرف عورت کے سر پر ہی سجایا جاتا ہے،کیونکہ وہ ماں بھی ہے،بیٹی بھی اُور بہن بھی مگر مرد جو باپ بھی ہے،بھائی بھی ہے اُور بیٹا بھی،وہ کسی رعایت کا مستحق قرار نہیں پایا جاتا۔بے چارہ مرد! جائے تو کہاں جائے۔اگر عورت پر ہاتھ اُٹھائے تو ظالم،پٹ جائے تو بزدل،گھر سے باہر رہے توآوارہ،گھر میں رہے تو ناکارہ،بچوں کو ڈانٹے تو جابر،نہ ڈانٹے تو لاپرواہ،عورت کو نوکری سے روکے تو شکی مزاج،نہ روکے تو بیوی کی کمائی کھانے والا،ماں کی مانے تو ماں کا چہیتا،بیوی کی مانے تو جُورو کاغلام،بیوی کے آگے چلے توفرعون،پیچھے چلے تو رن مرید۔
$$$123$$$
ابن آدم ہے۔۔۔ کسی اُور کی اُولاد نہیں
$$$123$$$
یہ بھی اس گھر کا مکیں ہے کوئی مہمان نہیں
$$$123$$$
اس بات میں کوئی شک نہیں کہ دُونوں جنسوں کو اس دنیا میں رہتے ہوئے ہر قسم کے مسائل کا سامنا کرنا پڑتا ہے،حالات و واقعات میں فرق ہو سکتا ہے،عمل اُور رد عمل میں فرق ہو سکتا ہے مگر بد قسمتی سے عورت کے آنسوؤں کوبے شمار ہمدرد مل جاتے ہیں مگر مرد کے رُونے کو طعنہ بنا دیا گیا۔
$$$123$$$
عورت کھلے گلے کی قمیض پہنے تو ”فیشن“مگر مرد پہنے تو ”لُو فریا آوارہ“،عورت سگریٹ پیئے تو ”ماڈرن“مگر مرد پیئے تو ”چرسی یا نشئی“۔ عورت مردوں کے لباس زیب تن کرے تو ”جدید دُور کے تقاضے“ سمجھ کر نظرانداز کر دیا جاتا ہے جبکہ اگر کوئی مرد ہمت کر کے زنانہ لباس پہنے تو اُسے فوراً ”زنانہ یا کُھسرے“ کا لقب دے دیا جاتا ہے۔مرد سارا دن دفتر میں باس کی جھڑکیاں سن کر جب شام کوگھر آتا ہے تو گھر کے سامان کی پہلے سے تیار لسٹ تھما دی جاتی ہے کہ بازار سے چیزیں لے کر آؤ۔
$$$123$$$
جبکہ عورت اپنے گھر کے کام کاج کے اوقات کار بھی خود ہی بناتی ہے اُور فرصت کے اوقات کو کیسے بسر کرنا ہے یہ بھی اُس کی مرضی پر منحصر ہوتا ہے۔
$$$123$$$
آزادی اُور خود مختاری کے احساس سے لبریز یہ صنف نازک مردوں کی ناک میں ہمیشہ دم کیے رکھتی ہے۔عورتوں کو عموماً صرف اپنی عمر چھپانی پڑتی ہے جبکہ مرد کو اپنی ٹنڈ،تنخواہ،توند اُور اپنے موجودہ اُور پُرانے معاشقے تک چھپانے ہوتے ہیں۔
$$$123$$$
نئی نویلی دلہن شادی کے بعد پہلی بار کچن میں کھانا بنانے گئی۔کچن میں موجود روٹی بیلنے والے چکلے کی تینوں ٹانگیں ماربل والے شیلف پر ٹکتی نہیں تھیں لہذاروٹی بیلتے وقت کھٹ پٹ اُور شور ہوتا رہتا تھا۔شوہر کو تھوڑی دیر بعد احساس ہو اکہ آج روٹی بیلنے والا چکلہ بالکل آواز نہیں کر رہا۔وہ حیران ہو کر کچن میں آیا تو دیکھا کہ اُس کی بیوی بڑے آرام سے روٹی بیل رہی ہے اُور چکلے کی تینوں ٹانگیں الگ پڑی ہوئی تھیں۔
$$$123$$$
شوہر نے پوچھا”یہ تم نے کیا کر دیا“۔اس پر بیوی بولی”کچھ نہیں۔یہ کچھ زیادہ ہی کھٹ پٹ کر رہا تھا اس لیے میں نے اس کی ساری ٹانگیں توڑ دی،بس میرا تو یہی سٹائل ہے“۔
$$$123$$$
شادی کوپورے چالیس سال ہو گئے ہیں،بیوی کے اس جارحانہ سٹائل کے سبب خاوند کو کبھی بھی کھٹ پٹ کی ہمت نہیں ہوئی کیونکہ اُس کو یقین ہے جو عورت تین ٹانگیں توڑ سکتی ہے اُس کے لیے دو ٹانگیں توڑنا کوئی مشکل کام نہیں۔
$$$123$$$
بقول ابن انشاء ”وہ پالتو جانور جو سب سے زیادہ اپنی مادہ کی خدمت اُور دیکھ بھال کرتا ہے، اُس کو خاوند کہتے ہیں“۔ کسی بھی مرد کے لیے اگر زندگی گزارنے کے معیار متعین کر دئیے جاتے تو پھر بھی اُس کی زندگی آسان ہو جاتی،مگر یہاں تو بدلتے ہیں مزاج،موسموں کی طرح۔شوہر اپنی بیوی سے پوچھتا ہے”کیا بات ہے تم اتنی اُداس کیوں بیٹھی ہو“۔بیوی (ایک ٹھنڈی آہ بھر کر)”کوئی خاص بات نہیں!مگر کچھ عرصے سے اس بات پر پریشان ہو ں کہ مجھ سے کہاں کمی رہ گئی ہے کہ تم شادی کے اتنے سال بعد بھی مسکرا لیتے ہو“۔
$$$123$$$
ایک خاوند اپنی بیوی کی بد مزاجی سے تنگ تھا اُور چاہتا تھا کہ گھر میں امن ہو اُور پیار محبت کی فضاء پیدا ہو جائے۔چنانچہ وہ ایک بابا جی کے پاس گیا تو بابا جی نے اُس کو مشورہ دیا کہ وہ کبھی بھی اپنی بیوی سے بحث کر کے جیتنے کی کوشش نہ کرے بلکہ اپنی مسکراہٹ سے اُس کا دل جیتے۔چنانچہ خاوند نے بابا جی کی بات پر عمل کرنا شروع کر دیا۔بیوی نے اس مثبت تبدیلی کو چند دن تو بڑی مشکل سے برداشت کیا۔
$$$123$$$
مگر ایک دن کہہ ہی دیا ”آج کل بہت مسکرا رہے ہو،لگتا ہے تمہارا بھوت اُتارنا ہی پڑے گا“۔ایک کمرے میں کافی دیر سے میاں بیوی خاموش بیٹھے تھے۔بیوی سوچ رہی تھی”شایدمیں موٹی ہو گئی ہوں اس لیے کسی اُور کو چاہنے لگے ہیں اُور اب دُوسری شادی کا ارادہ ہے“۔جبکہ دُوسری طرف خاوند سوچ رہا ہے”اگر اس سے بات کی تو کہیں پیسے ہی نہ مانگ لے“۔ہائے بچارہ مرد،مظلوم مرد۔ہے کوئی اس کی فریاد سننے والا،اس کے زخموں پر مرہم رکھنے والا؟۔سمجھ داروں کے لیے اشارہ ہی کافی ہے،کیا بنت حوا کے لیے یہ اہمیت کم ہے کہ ابن آدم اس کے بغیر نامکمل ہے؟۔
$$$123$$$
عشق سے خلوت میں کہنا۔۔۔
$$$123$$$
ابن آدم پہ ہاتھ ذرا_ہلکا رکھے
$$$123$$$
فلسطینیوں کے ساتھ یہودیوں کے ظلم و ستم کو اُجاگر کرنے کے لیے دنیا میں ہر سال رمضان کے مبارک مہینے کے جمعةالودع کو یوم القدس منایا جاتا ہے۔ ملی یکجیتی کونسل پاکستان کے میڈیا کوآرڈینیٹر جناب شاہد شمسی نے میڈیاکو جمعة الودع کو منانے کو اُجاگر کرنے کی اپیل کی ہے۔ حال ہی میں امریکا نے فلسطینیوں کے زخم تازہ کرنے کے لیے” صدی کی ڈیل“ کے نام سے فلسطینیوں اور اسرائیل کے درمیان ایک نام نہاد معاہدہ کا اعلان کیا ۔
$$$123$$$
جسے فلسطینیوں ے رد کر دیا۔
$$$123$$$
دنیا جانتی ہے کہ تقریبا! پون صدی قبل ۱۹۴۸ء میں یہودیوں نے مظلوم فلسطینیوں کے وطن پر برطانیہ، امریکا اور کیمونسٹ روس کی اشیرآ ٓباد سے اور غیر منصفانہ، بلفور معاہدے کی آڑ میں عرضِ فلسطین پر قبضہ کرلیا تھا۔ پھر دنیا بھر سے یہودی، اپنے اس نام نہاد وطن میں منتقل ہونے شروع ہوئے۔
$$$123$$$
یہودیوں نے فلسطین کے اصل باشندوں کو زور، ذبردستی ، لالچ، محاصرے اور جنگ کے ذریعے سے بے دخل کیا۔
$$$123$$$
ان کی زمینوں پر قبضے کرنا شروع کیے۔
$$$123$$$
فلسطینیوں کی زمینوں پر دنیا بھر سے بلائے گئے یہودی آبادکاروں کی بستیوں پر بستیاں آباد کرنا شروع کیں جو اب تک رُکنے کا نام نہیں لے رہیں۔ اس ظلم کے خلاف فلسطینی اقوام متحدہ گئے۔ اقوام متحدہ نے اس ناجائز قبضہ کے خلاف درجنوں قراردیں منظور کیں۔ مگر امریکا کی ناجائز اولاد اسرائیل کے سر سے جوں تک نہیں رینگی ۔
$$$123$$$
بلکہ علانیہ اقوام متحدہ کی قرادادوں کو ٹھکراتا چلا آ رہا ہے۔اوسلو معاہدے میں فلسطین کی آزاد حکومت کو تسلیم کیا گیا۔ آج تک یہ معاہدہ مکمل نہیں ہوا۔
$$$123$$$
اقوام متحدہ نے فلسطین کو مبصر کے طور پر تسلیم کیا ہوا ہے۔یہودی فلسطین میں اپنی پوزیشن مستحکم کرنے کے بعد اس پر بھی نہیں روکے اور جنگ کر کے پڑوس کے عرب ملکوں کے علاقوں، جس میں شام کی گولان کی پہاڑیاں اور اردن کے علاقوں پر قبضہ کر لیا۔
$$$123$$$
اپنی پارلیمنٹ کے ماتھے پر یہ ماٹو تحریر کیا ہوا ہے” اے اسرائیل تیری سرحدیں نیل سے فراط تک ہیں“ اسرائیل توسیع پسندانہ حکمت عملی پر عمل کرتے ہوئے پڑوسی عرب ملکوں کے علاقوں پر قبضہ کرنے کے اسی ڈاکٹرئن پر عمل پیرا ہے۔ ویسے تو اسرائیل میں نام نہاد جمہوریت ہے۔لیکن اپنے مذہبی کتاب تورات کے قواہد کے مطابق ایک کٹر مذہبی حکومت قائم کی ہوئی ہے۔
$$$123$$$
یہودیوں کے مذہب کے مطابق صرف یہودی ہی اللہ کے پسندیدہ بندے ہیں ۔ باقی انسان کیڑے مکوڑے ہیں۔
$$$123$$$
تاریخ میں جس قوم نے بھی ان کو پناہ دی اس کے ساتھ دھوکا کیا۔ یہودی مورخ اپنی کتابوں میں لکھتے ہیں کہ دنیا میں اسلامی غلبے کے دوران اسلامی ملکوں میں ہمیں امن نصیب ہوا۔لیکن اس کے بدلے ترکی کے نیک سیرت بادشاہ سلطان محمد سے دھوکا کیا۔ سب صلیبیوں سے مل کر اس کی خلافت ختم کروائی۔
$$$123$$$
فلسطینی مسلمانوں کو ان کے وطن سے بے دخل کیا۔ بیسوی صدی کے تقریباً پہلے آدھے حصے میں ایک جرمن عیسائی حکمران ہٹلر نے ان سے اتنا بدزن تھا کہ ان کا قتل عام کیا۔ جسے مبالغہ کرتے ہوئے یہودیوں نے ہولو کاسٹ کا نام دیا ہوا ہے۔ دنیا سے ہمدردی حاصل کرنے کے لیے وہ کہتے ہیں کہ ہٹلر نے لاکھوں یہودیوں کو گیس کی بھٹیوں میں ڈال کر ختم کیا ۔
$$$123$$$
امریکا کی مدد سے اسرائیل غیر اعلانیہ طور پر ایٹم بم بھی بنا چکا ہے۔
$$$123$$$
امریکا اور مغربی ملکوں کی مدد سے اپنی فوجی قوت اتنی بڑھا لی کہ دنیا کو فوجی اسلحہ درآمد کرنے لگا ہے۔ سود ی نظام کی وجہ سے دنیا کی دولت پر قابض ہے۔ دنیا میں سرمایادارانہ نظام، بنکینگ نظام، الیکٹرنک ، پرنٹ میڈیا اور اسلحہ سازی پر یہودی قابض ہیں۔عیسایوں کو اپنے فریب سے ملا کر دینا میں مسلمانوں کو ختم کرنے کی پالیسی پر عمل پیرا ہے۔
$$$123$$$
امریکی اورآزاد تجزیہ نگاروں کی درجنوں کتابوں کے مطابق نائین الیون کا واقعہ بھی یہودیوں اور امریکا کی تخلیق ہے۔
$$$123$$$
۱۹۴۸ء کے بعد۳۰/ مارچ ۱۹۶۷ء کو بھی یہودیوں نے فلسطینیوں کی زمینوں پرقبضے کا اعلان کیا تھا۔ اس وقت ہزاروں فلسطینی احتجاج کرتے ہوئے سڑکوں پر نکل آئے تھے۔ زمین کے مالک فلسطینیوں نے اسرائیل کے ناجائز قبضہ کے خلاف اپناانسانی حق استعمال کرتے ہوئے ہر سال احتجاج کرتے رہتے ہیں۔
$$$123$$$
قابض اسرائیل فوجی ہر سال ان مظلوم فلسطینیوں پر گولیاں چلاتے ہیں ان کو شہید کرتے رہتے ہیں ۔ یہ سلسلہ تاحال جاری ہے۔
$$$123$$$
ہرسال بھی فلسطین کی ساری سیاسی،سماجی جماعتوں اور تنظیموں کی اپیل پر اسرائیل کے کونے کونے میں خاصبانہ قبضہ کے خلاف احتجاجی جلوس نکالے جاتے ہیں۔ اس پراُمن جلوسوں کے نہتے شرکاء پر اسرائیلی درندہ صفت فوجی ڈاریکٹ فائرنگ کھول دیتی ہے ۔
$$$123$$$
جس سے مظلوم فلسطینی شہید ہوجاتے ہیں ۔امریکا نے اپنا سفارت خانہ تل ابیب سے یوروشلم(بیت المقدس) شفٹ کردیا ہے۔ جبکہ بیت المقدس فلسطینیوں کا دارلخلافہ ہے۔ بیت المقدس مسلمانوں کے قبلہ اوّل ہے ۔اس لیے پونے دو ارب مسلمانوں کی عقیدت کا مظہر ہے، جسے اسرائیل نے ذبردستی قبضہ کیا ہوا ہے۔ پہلے فلسطینیوں کو ان کی زمین سے بے دخل کر کے انہیں صابرہ اور شیتلہ کے مہاجر ر کیمپوں س میں دھکیل دیا۔
$$$123$$$
ظالم یہودیوں نے ان فلسطینیوں کومہا جر کیمپوں میں بھی سکون سے نہیں رہنے دیا۔ مہاجر کیمپوں پر ظالمانہ بمباری کی ۔ جان بچانے کے لیے کچھ قریب کے عرب ملکوں میں ہجرت کی زندگی کے دن گزار رہے اور کچھ دنیا میں تتر بتر ہو گئے ہیں۔ فلسطینی ہر سال اپنے زمینوں مکانوں میں جانے کے لیے مظاہرے کرتے ہیں اور ظالم اسرائیلی ان پرگولیوں کی بوچھاڑ کرتے رہتے ہیں۔
$$$123$$$
حماس کے اسماعیل ہنیہ نے اس احتجاجی مارچ کو تمام فلسطینیوں کی واپس اپنے گھروں میں آنے کا نقیب قرار دیا۔فلسطینی کئی بار ثابت کر چکے ہیں کہ جب کوئی قدم اُٹھاتے تو اسے پورا کرتے ہیں۔
$$$123$$$
اسرائیل کو فلسطین کی ایک اینچ زمین کی رعایت نہیں دی جا سکتی۔غزہ کی۲۰/ لاکھ آبادی میں ۷۰ فیصد آبادی ان لوگوں پر مشتمل ہے جن کو ۱۹۴۸ء میں ان کے گھروں سے نکالا گیا تھا۔
$$$123$$$
یہ اپنے گھروں میں جانے کے لیے احتجاج کر تے رہتے ہیں۔ غزہ دنیا کا سب سے بڑا قید خانہ ہے۔باہر سے امداد بھی نہیں آنے دی جاتی۔ ترکی کے طیب اراگان نے اپنا بحری جہاز امدادی سامان کے ساتھ بھیجا ۔جس میں پاکستان سمیت دنیا کے صحافی شریک تھے۔ کھلے میدان میں بین الاقوامی قانون کی پروا کیے بغیر اس جہاز پر حملہ کر روک دیا۔ ترکی نے سفارتی تعلوقات ختم کر دیے۔
$$$123$$$
نقصان کے ازالے اور معافی کے بغیر معاف نہ کرنے کا اعلان کیا۔فلسطین کے حقوق کے لیے کام کرنے والے ادارے مطالبہ کرتے رہتے ہیں کہ نہتے پرامن مظاہرین پر سیدھے گولی چلانے والوں کو انصاف کے کہٹرے میں لایاجائے۔ اقوام متحدہ کے سیکر ٹیری نے بھی اسرائیل سے کہا کہ نہتے مظاہرین پر فائرنگ کرنا بند کرے۔ عرب لیگ نے فلسطینیوں کی آئے دن کی شہادتوں پرعالمی عدالت انصاف کے اندر مقدمہ قائم کیا ہوا ہے۔
$$$123$$$
صاحبو! پوری دنیا میں یوم القدس اور فلسطینیوں سے اظہار یکجیتی کے لیے رمضان کے مہینے میں جمعةالودع کو دن منایا جاتا ہے۔ دنیا میں مسلمانوں کے خلاف جاریت کا ایک ہی علاج ہے ۔وہ ہے الجہاد الجہاد ۔جب تک مسلمان اتحاد قائم کرکے جہاد فی سبیل اللہ شروع نہیں کرتے ،دشمن مول گاجر کی طرح مسلمانوں کو قتل کرتے رہیں گے ۔ اللہ امت مسلمہ کی حفاظت فرمائے ۔آمین۔
$$$123$$$
ماہ رمضان المبارک کا آخری جمعہ جسے عام زبان میں جمعة الوداع کہا جاتا ہے۔ جمعہ کا دن ہفتہ کے تمام ایام میں سردار کی حیثیت رکھتا ہے۔ پھر رمضان المبارک جیسے متبرک اور روحانی مہینہ میں آنے والا آخری جمعہ مسلمانوں کے درمیان زیادہ فضیلت اور با برکت تصور کیا جاتا ہے۔ یہ جمعہ ہمیشہ ایسے ایام میں آتا ہے کہ جب رمضان المبارک کے آخری عشرے کی طاق راتوں یعنی شب ہائے قدر کا سلسلہ جاری ہوتا ہے اور اس کے اختتام یا درمیان میں جمعة الوداع آتا ہے۔
$$$123$$$
یہ دن مذہبی فضیلت اور عبادت کے لحاظ سے انتہائی اہمیت کا دن قرار دیا گیا ہے۔ جہاں اس دن کو دنیا بھر کے مسلمان مذہبی اور عقیدتی رسوم انجام دیتے ہیں وہاں اس دن کی اہمیت عالمی سطح پر ”یوم القدس“ کے عنوان سے مزید بڑھ گئی ہے۔ یعنی جمعة الوداع کو یوم القدس کے طور پر منایا جانا نہ صرف عالم اسلام کے لئے بلکہ پوردی دنیا کے لئے اس دن کی اہمیت کو اجاگر کرتا ہے۔
$$$123$$$
یوم القدس سے مراد یقینا مسلمانوں کے قبلہ اول بیت المقدس او ر انبیاء علیہم السلام کی سرزمین مقدس فلسطین ہی ہے۔ جی ہاں وہی فلسطین کہ جہاں ہزاروں انبیاء علیہم السلام کی آمد رہی اور پھر معراج کے لئے سفر مبارک کے وقت پہلے آپ (ص) کو بھی مسجد حرام سے مسجد اقصیٰ جو کہ سر زمین فلسطین پر واقع ہے یہاں لایا گیا تھا۔
$$$123$$$
سرزمین مقدس فلسطین اور اس کے باسی سنہ 1948ء سے عالمی سامراج کی شیطانی چالوں کا نشانہ بن کر یہاں قائم کی جانے والی ایک یہودیوں کی غاصب اور جعلی ریاست اسرائیل کے شکنجہ میں ہیں۔
$$$123$$$
یہاں کے باسی گذشتہ ایک سو برس سے اس زمین پر صہیونیوں کی مکاریوں اور فریب کاریوں کا سامنا کرتے آئے ہیں۔ صہیونیوں کے مقاصد میں جہاں فلسطین پر یہودیوں کے لئے علیحدہ ریاست قائم کرنا تھا وہاں ساتھ ساتھ قبلہ اول بیت المقدس پر بھی صہیونی اپنا مکمل تسلط چاہتے ہیں۔ اگرچہ تاحال صہیونی اپنی اس چال میں کامیاب نہیں ہو پائے ہیں۔ یہی وجہ ہے کہ صہیونیوں کی جعلی ریاست اسرائیل کے پشت پناہ امریکی حکومت اور صدر ٹرمپ مسلسل کوشش کر رہے ہیں کہ بیت المقدس پر صہیونیوں کا مکمل تسلط قائم کر دیا جائے اس گھناؤنے فعل کو انجام دینے کے لئے امریکی حکومت نے صدی کی ڈیل نامی منصوبہ کو عملی جامہ پہنانے کی کوشش کی ہے تاہم یہ منصوبہ بھی تاحال فلسطینیوں کی مزاحمت اور استقامت کے باعث ناکام ہو چکا ہے۔
$$$123$$$
فلسطین موجودہ حالات میں طول تاریخ کے اعتبار سے سنگین ترین دور سے گزر رہا ہے۔ فلسطین کا سودا کرنے کی کوشش کی جا رہی ہے۔ قبلہ اول بیت المقدس پر امریکی سربراہی میں عرب حکمرانوں کے تعاون سے سودے بازی کی کوشش بھی جاری ہے۔ ایسے حالات میں فلسطینی عوام نے تمام سازشوں کا مقابلہ کرنے کی ٹھان رکھی ہے۔ ماہ رمضان المبارک کا آخری جمعہ یعنی یوم القدس جو نہ صرف فلسطین کے مظلوموں کی حمایت کا دن ہے بلکہ قبلہ اول بیت المقدس کی بازیابی کی تحریک میں ایک کلیدی حیثیت کا حامل بھی ہے۔
$$$123$$$
اس کے ساتھ ساتھ یوم القدس ایک ایسا دن ہے جس کو علماء اور فقہا ء نے اسلام اور مسلمین کا دن قرار دیا ہے۔
$$$123$$$
ایران میں اسلامی انقلاب کے بانی امام خمینی ;231; نے رمضان المبارک کے آخری جمعہ کو یوم القدس قرار دیتے ہوئے اس دن کو دنیا بھر کے مظلوموں کا دن قرار دیا ہے۔ مظلوم فلسطین میں ہو یا کشمیر میں۔ یہ یوم القدس سب مظلوموں کا دن ہے۔ یہ دن فلسطین کا دن ہے، یہ دن کشمیر کا دن ہے،یہ دن افغانستان کے ان مظلوموں کا دن ہے جن کو داعش جیسے سفاک دہشت گردوں نے حالیہ دنوں اسپتالوں میں قتل کیا ہے۔
$$$123$$$
یہ دن عرا ق کا دن ہے کہ جہاں عالمی دہشت گرد امریکہ کے ہاتھوں ہزاروں عراقیوں کا قتل ہو اہے۔ یہ دن یمن کا دن ہے، کہ جہاں گذشتہ پانچ برس سے انسانی زندگیاں موت کی لکیر تک جا پہنچی ہیں اور اس کا سبب امریکی سرپرستی میں عرب حکمرانوں کی یمن پر مسلط کردی جنگ ہے۔
$$$123$$$
حقیقت میں یوم القدس مسلمانوں اور انسانیت کے اتحاد و یکجہتی کا دن ہے۔ یہ دن دنیا بھر کی ایسی اقوام کا دن ہے کہ جن پر عالمی سامراجی قوتوں نے ظلم و ستم روا رکھے ہیں۔
$$$123$$$
یہ دن مظلوموں کا دن ہے۔ یہ دن ظالم کے خلاف نفرت اور بیزاری کا دن ہے۔ جمعة الوداع یوم القدس ایک ایسا عالمگیر دن ہے کہ جو فلسطین سے لے کر کشمیر تک کے مظلوموں کی داد رسی اور ان کے لئے ایک نئی امید کی کرن کی مانند ہے۔ یوم القدس جہاں ملت فلسطین کو تقویت بخشتا ہے وہاں ساتھ سات مقبوضہ کشمیرکے ان مظلوم اور نہتے انسانوں کو بھی ایک نوید سحر سناتا ہے کہ جو گذشتہ ستر برس سے ہندوستان کی ریاستی جبر اور دہشت گردی کا شکار ہے۔
$$$123$$$
ایک طرف غزہ کی پٹی ہے کہ جو غاصب صہیونی ریاست اسرائیل کے ظلم اور شکنجہ کے باعث گذشتہ بارہ سال سے لاک ڈاؤن کا شکار ہے تو دوسری طرف مقبوضہ کشمیر کی وادی ہے کہ جہاں ہندوستانی سامراج اور شیطان صفت مودی کے ظلم و بربریت کے باعث گذشتہ نو ماہ سے لاک ڈاؤن ہے۔
$$$123$$$
آئیے اس برس یوم القدس کے دن پاکستان بھر میں متحد ہو کر فلسطین و کشمیر کے عوام سے بھرپور یکجہتی کریں۔
$$$123$$$
فلسطین و کشمیر سے یکجہتی کرنابانی پاکستان قائد اعظم محمد علی جناح اور علامہ اقبال کے موقف سے تجدید کرنا ہے۔ اسی طرح اسلامی نقطہ نگاہ سے علماء و فقہاء نے اس دن کو شرعی اور اخلاقی فریضہ بھی قرار دیا ہے۔ یوم القدس ایک ایسا عالمگیر دن ہے کہ جس دن دنیا بھر کے با شعور او ر حریت پسند افراد بغیر کسی مذہب کی تفریق کے گھروں سے نکل کر دنیا بھر کے مظلوموں بالخصوص ملت مظلوم فلسطین کی حمایت میں نکلتے ہیں۔
$$$123$$$
یہ دن نہ صرف مظلوموں کی حمایت کا دن ہے بلکہ ظالموں سے نفرت اور بیزاری کا دن ہے۔ یوم القدس دنیا بھر کے حریت پسندوں کو درس دیتا ہے کہ ظالم کسی بھی شکل میں ہو کسی بھی قوم قبیلہ سے تعلق رکھتا ہو اس کے خلاف صدائے احتجاج بلند کی جائے اور مظلوم کسی بھی قوم قبیلہ رنگ ونسل سے ہو اس کی حمایت میں کھڑے ہونا چاہئیے۔
$$$123$$$
موجودہ حالات میں یوم القدس ایسے موقع پر آ رہا ہے کہ جب ایک طرف دنیا کو کورونا وائرس کا سامنا ہے لیکن ایسے حالات میں بھی دنیا کے غیور انسانوں کی طرح پاکستان کے غیور عوام نے فلسطین و کشمیر کے مظلوم اور نہتے عوام کو فراموش نہیں کیا ہے اور یوم القدس کے موقع پر مظلوموں کی حمایت کا سلسلہ جاری ہے۔
$$$123$$$
ہم میں سے ہر فرد کی ذمہ داری ہے کہ ایک ذمہ دار شہری ہونے کی حیثیت سے جمعة الوداع یوم القدس کو فلسطین و کشمیر کے عوام سے یکجہتی کریں اور دنیا کی ظالم قوتوں کو یہ پیغام دیں کہ پاکستان کے عوام عالمی دہشت گرد امریکہ اور اس کی ناجائز اولاد اسرائیل سمیت ہندوستان جیسے پٹھوؤں کے خلاف ہیں اور فلسطین و کشمیر کے مظلوموں کے ساتھ ہیں۔
$$$123$$$
قوموں کے امنگوں کو ریاست یا غیر ریاستی طاقتیں ظلم و جبر یا دباؤسے زائل نہیں کر سکتے ہیں، ظلم و جبر کے ہر حربے آزما کر بھی بھارت کشمیریوں کے جذبہ حر یت کو کم نہیں کر سکا بلکہ جوں جوں ظلم بڑ ھتاجارہا ہے تحریک آزادی مضبوط ہو تی جارہی ہے، بر ہان کی شہادت کے بعد پر امن تحریک آذادی کو دبا نے کیلئے بھارتی ظلم و جبر کی پالیسی سے نوجوانوں کا پر امن جد جہد پر سے اعتماد کم ہو تا جا رہا ہے اورانمیں عسکری رحجان بڑھنے لگا۔
$$$123$$$
لہذا بھارت کشمیری جمہوری تحریک آزادی کے خلاف دھونس و دباؤ پالیسی اپنانے کے بر عکس جمہور نوازی کا عملی ثبوت پیش کریں اورمسئلہ کشمیر حل کرانے میں سنجیدگی دکھائیں۔
$$$123$$$
ہند پاک کے حکمران ایک دوسرے کی دشمنی میں اپنے ہی لوگوں خصوصا کشمیریوں کو قربانی کا بکرا بنانے کی پالیسیوں سے پر ہیز کریں۔
$$$123$$$
بھارت افغا نستان کی وسالت سے پاکستان میں خو ن خرابہ کر کے حالات کا رخ موڈنے کے خواب دیکھ رہا ۔
$$$123$$$
مخلص لیڈر شپ کی ذمہ داری بھی ہے کہ پر امن تحریک کا مطلب پر امن ہی ہو اور ظالم مکاردشمن کو اپنا خونی ایجنڈے پرعمل کرانے کاکوئی موقعہ فراہم نہیں ہو نا چا ہئے حالات کی ستم ظریفی کہ کشمیری دہایئوں سے ظلم و جبر کے ہر حربے کے شکار ہیں،چھ لاکھ کشمیریوں کی شہادت(جموں، گاؤ کدل، بجبہارہ، ہندوارہ، کپوارہ، ۔۔۔۔قتل عام، حراستی اموات، گمنام قبروں میں دفن معصوم کشمیریوں ،جس کی تصدیق خود بھارتی ایجنسیوں نے کی،مہلک کرفیوو جبری لاک ڈاؤن میں لاچارگی میں اموات،)،لاکھوں کی مہاجرت،ہزاروں ذہنی و جسمانی اپاہج، بینائی سے محرومی، گمنامی ،کالے قوانین کے تحت لاتعداد گرفتاریوں، حرمتوں پر حملوں کنن پوش پورہ، شوپیان۔
$$$123$$$
۔۔جیسے سانحات،خصوصی حثیت کی منسوخی کے بعد لگاتار لاک ڈاؤن، پابندیوں، ۔کے بعد ڈومیسائل قانون کی بنیاد پر کشمیریت کے خلاف سازشوں ۔۔غرض تقریبا ہر کشمیری ستم سہہ رہا ہے، مسلہ کشمیر حل کر نے کی ضمانت دنیا نے دی ہے اور دونوں ممالک ہند پاک نے وعدہ۔اس کے باوجود بھارت کی مکارانہ پالیسیوں کی بنیاد پر دنیا کی مجرمانہ خاموشی اور عالمی اداروں و سوشل میڈیا کی بے رخی سمجھ سے بالاتر ہے۔
$$$123$$$
کرونا گرداب میں ضروریات زندگی سے محروم افراد کے جھرمٹ میں انسانی خدمات کے دوران اچانک علیل سینئر حریت لیڈر غلام محمد خان سوپوری نے جنید صحرائی کی شہادت کی خبر پہنچائی ، اور میں نے ان شہداء کی عظمت کو خراج تحسین پیش کر تے ہو ئے دل سے نکلی حقائق پر مبنی ذاتی تجربات سے پردہ اٹھایا، کہ شہادت ہر کسی کے مقدر میں نہیں ہے بلکہ اللہ کی طرف سے خاص بندوں کو انعام ملتا ہے، ہم جیسے گنہگار بندے موت کے منہ سے کئی بار بچ نکلکر اس انعام سے محروم ہی رہے شاید اس وجہ سے کہ ہم اس لائق ہی نہیں تھے،اور اس فانی دنیا نے مجھ جیسے گنہگاروں کو پھنسایا،۔
$$$123$$$
عظیم شہید جنید اور انکے ساتھی کی عظمت کو سلام، جنید کے والد صاحب سینئر حریت لیڈر محمد اشرف صحرائی سے دہایئوں سے فیض حاصل کر تے رہے، پرانی یادوں کو ازسر نو زندہ کر تے ہو ئے، آج بھی کشمیر دشمن قائدین و جماعتوں کو صحراائی کی للکار جوش و جذبے کووسعت دینے کیلئے کا فی ہے، ہندوتا اور سیکولر کشمیریت کے دشمنوں کو پژہ ڈار کہہ کر پکارنے والے جماعت اسلامی کے لیڈرصحرائی صاحب ابتدائی ایام سے ہی تحریک آزادی کے موجودہ دور میں صف اول کے سپاہی کا کردار ادا کر رہے ہیں، انکی سادگی اور ایمانداری کے حوالے سے قائد حریت سید علی گیلانی کے دیدار سے فیض و رہنمائی حاصل کر نے کیلئے حریت دفتر آنے والے تحریک کاہر سپاہی گواہی دے سکتا ہے، کہ محمد اشرف صحرائی شرافت، قربانی، سادگی، ایمانداری کے پیکر ہیں۔
$$$123$$$
اور انکے بیٹے جنید نے اصل وارث ہو نے کا ثبوت پیش کیا،خود بہادر صابرصحرائی نے اپنے عظیم بیٹے کی غائبانہ نمازجنازی پڑھائی ،جنید کی عظیم قربانی ہم سب خصوصا ہمارے تمام عظیم قائدین کے وارثین کیلئے مشعل راہ اور راہ نجات ہے۔ جنید اور انکے ساتھیوں کے ارادے کبھی متنزل نہیں ہو ئے ان کا آدرش ااسلام کی سر بلندی وطن کی آزادی اور آزادی کی جد جہد میں جان کا نظرانہ پیش کر نا تھا۔
$$$123$$$
ہمارے یہ ہیروچاہتے تو دنیا وی نعمت اور شان شو کت اسے میسر ہو تی،بھا رت نے اسے اپنے مشن سے ہٹانے کیلئے بہت جتن کئے اس مرد مجا ہد اور اسکے عظیم والد کو اپنے دام میں پھا نسنے کیلئے ظلم بربریت و لالچ کے حربے آزمائے مگر اس الله کے بندے نے جو کہا تھا گر دن کٹ سکتی ہے جھک نہیں سکتی،سچ کر کے دکھا یا۔بھارتی بزدل تنخواہ دار فوجیوں نے جنید اور اسکے ساتھی دوبدو ڑائی میں پسپائی کے بعدمارٹر گنوں کا استعمال کر کے کئی خاندانوں کو بے گھر کیا، کئی گھروں میں لوٹ مار کی۔
$$$123$$$
ہمارے ہسپوتوں کو بھی چاہئے کہ دشمن کے نرغے میں آنے سے بچنے کیلئے ، موبائل و دیگر جدید چیزوں کا استعمال کر نے سے پر ہیز کریں۔
$$$123$$$
کرونا احتیاطی لاک ڈاؤن میں کشمیر سے مخلص انسان دوستوں اور امن و آزادی پسندوں کیلئے عظیم سپوتوں کو سوشل پیج پر خراج عقیدت پیش کر تے مگر حالات کی ستم ظریفی فیس بک انتظامیہ لگاتار ناجائز قبضے کے شکار مسائل ومصائب کے گرداب میں مظلوم کشمیر یوں کی حق پر مبنی آواز بلند کر نے والوں کے اکاؤنٹس بلاک کررہے ہیں،اس حوالے سے شاہراہ حق کے ہم سب مسافر اس نا انصافی کے لگاتار شکار بن رہے ہیں۔
$$$123$$$
اب تک میرے ساتھ اکاؤنٹس بلاک ہو چکے ہیں، جنمیں میرا پہلااکاؤنٹ فیس بک کو قیام سے لیکر جولائی 2011 لگاتارکشمیر کے حوالے سے کئی اہم دستاویزات، تصاویر، کے علاوہ اپنے اہم مضامین اور ذاتی اہم واقعات ،تصاویر ، دل سے نکلی آہوں پر مبنی شاعری،۔ ۔اپ ڈیٹ کرتا رہا، اس بنیا د پر کہ یہ جگہ محفوظ ہے ۔اس اکاؤنٹ کو حاصل کر نے کیلئے بہت جتن کئے، یہاں تک کہ فیس بک کے مالک سے لائیو پروگرام میں اس اکاؤنٹ کو کھولنے کی درخواست کی، لیکن کامیابی نہیں ملی اور کئی سالوں پر محیط کاوشیں محفوظ نہیں رکھ سکا۔
$$$123$$$
اسکے علاوہ فیس بک انتظامیہ سے گذارش بھی کی کہ کسی کا اکاؤنٹ اس طرح بلاک ہو،کہ وہ اس پر کچھ اپ ڈیٹ یا تبصرہ نہیں کرسکے، یعنی سب کیلئے بلاک لیکن اسکے لئے کھلا ہو۔فیس بک کے ذمہ داران تک لہو لہاں جبر میں مقید کشمیریوں کے حق پر مبنی آواز پہنچاننے کیلئے آئیں ہم سب مشترکہ طور ایک لا ئحہ عمل اختیار کریں، میری تجویز ہے کہ ایک پیج ۔REQUEST OF KASHMIRES کے نام سے قائم کر کے فیس بک اور دنیا تک یہ آواز پہنچائیں کہ ہم خدا نخواستہ امن دشمن، دہشت گرد نہیں بلکہ انسان دوست، آزادی پسند، سیکورٹی کے نام پر دہشت و وہشت کے شکار ہیں۔
$$$123$$$
اس حوالے سے ہمیں بھی چاہئے کہ ہم اپنی توانیاں ایک دوسرے کو کم تر ثابت کر نے کے بجائے روحانی و اخلاقی اقدار کی پاسداری کرتے ہو ئے، مظلوم کشمیریوں کی آواز دنیا کے ہر گوشہ تک پہنچائیں۔انشا ء اللہ کامیابی حق پر کاربندمظلوم کی ہوگی، ظالم کے مقدر میں صرف رسوائی اور ناکامی ۔ یہ یہی قانون فطرت اورہمارا آسمانی روحانی عقیدہ ہے۔ کشمیرکی آزادی سے اس خطے میں امن اور خوشحالی ممکن ہے اور بھارت کو سمجھنا چاہئے کہ اگر کشمیر کے حوالے سے ہٹ دھرمی قائم رہی تو ایک ریاض یا جنید کی شہادت سے ہزاروں ریاض اور جنید پیدا ہوں گے۔
$$$123$$$
پا کستان اس خطے کی سلامتی اور خوشحالی کیلئے اپنے وعدے پر قائم کشمیریوں کے اصولی قانونی اور جمہوری تحریک کاسفارتی مدد گار ہے اور جمہوریت کا نام نہادچمپین بھارت کشمیریوں کے جمہوری حقوق پامال کر رہا ہے ۔بھارتی موجودہ متعصب فاشسٹ حکمران اپنی خفت مٹانے کیلئے نت نئے حربے آزما رہا ہے، خبروں میں گلگت بلتستان ، میر پور اور مظفر آباداد کے موسمی حالات بتانے سے پہلے ان علاقوں کے اصل موسمی حالات جاننا ضروری ہے ، بد قسمتی سے کشمیر کے با رے میں یہ ٍحقا ئق ہما رے سا منے نما یا ں کر کے نہیں آ رہی ہیں ، لہذا پا کستا ن اور مسلہ کشمیر کے حوا لے سے سیا سی و تنظیمی با لا دستی سے با لا تر قصیدہ یا مر ثیہ کے بر عکس ایک با معنی اپروچ کو اپنا نے کی ضر رت ہے ،تا کہ اپنی بسا ط،ذمہ داریوں،صلا حتوں اور عا لمی تنا ظر کے مطا بق حکمت سے دہشت گردی کا خاتمہ،معا شی استحکام،عدل و انصاف کا قیام عمل میں لا یا جا ئے ۔
$$$123$$$
مسلہ کشمیر کو حل کر نے کیلئے اقوام عالم میں اپنے اصو لی موقف کی بھر پو ر اندا ز میں تر جما نی کر نے کی ضرورت ہے ،تا کہ بھار ت کو مسلہ کشمیر کے حوالے سے دنیا میں تن تنہا کیا جا ئے۔ کیو نکہ اہمیت اس با ت کی ہے کہ منزل مقصود کوکیسے حا صل کیا جا ئے۔
$$$123$$$
زندگی میں پیش آنے والے ایسے معاملات یا حالات جو غور طلب ہوں اور جسے ٹھیک کئے بغیر ہم سکون سے نہ رہ سکیں یا ایسے معاملات جو ہماری روز مرّہ زندگی میں بے سکونی اور بے آرامی کا باعث بنیں، انہیں ہم مشکلات یا پریشانی کا نام دیتے ہیں۔مشکلات، پریشانیاں، مصیبتیں، دکھ، تکلیفیں،ازیتیں، آزمائشیں، ناکامیاں،ہزن و ملال ہر زی روح کی زندگی میں کبھی نہ کبھی ضرور آتی ہیں۔
$$$123$$$
جس طرح ہر وہ شئے جس میں روح ہو، وہ کبھی نہ کبھی موت کا شکار ضرور ہوگی، بالکل اسی طرح ہر زندہ شئے مشکلات کا بھی سامنا ضرور کرے گی۔ اگر ہم صرف انسانوں کی بات کریں تو پیدائش سے موت تک کے سفر میں ہمیں بارہا پریشانیوں اور ناکامیوں کا سامنا کرنا پڑتا ہے۔ ہم میں سے ہر شخص چاہے وہ ایک ادنٰی انسان ہو یا ایک عالم،فاضل،ولی کامل یا کوئی پیغمبر و رسول انکی زندگیوں میں لازمی پریشانیاں آتی ہیں بلکہ اچھے لوگوں کی زندگیوں میں پریشانیاں زیادہ ہوتی ہیں تاکہ انکی آزمائش ہو سکے۔
$$$123$$$
اب سوال یہ پیدا ہوتا ہے کہ ہمیں پریشانیاں کیوں آتی ہیں اسکا جواب اگر ہم قران و حدیث میں تلاش کریں تو ہم پر یہ بات آشکار ہوتی ہے کہ ہماری زندگی میں پیش آنے والے تمام معاملات چاہے وہ اچھے ہوں یا برے ہوں، ان کا تعلق خود ہمارے اعمال سے ہوتا ہے۔ یعنی اگر ہم اچھے اعمال کرتے ہیں تو نتائج اچھے دیکھنے کو ملتے ہیں اور اگر برے اعمال کریں تو نتائج برے۔
$$$123$$$
کچھ ماہرین اسے ایک کائناتی قانون لا آف کاؤز اینڈ افیکٹ قرار دیتے ہیں یعنی جیسی کرنی ویسی ہی بھرنی۔ لیکن ہمارا یہ بھی مشاہدہ اور تجربہ ہے کہ ہم بعض مرتبہ کرتے اچھا ہیں اور نتائج بالکل الٹ نکلتے ہیں۔اسکا جواب ہماری مقدس کتابوں کے مطابق کچھ یوں ہے کہ اگر ہم اچھا کرتے ہیں اور انجام غلط پاتے ہیں تو اسکا مطلب یہ ہے کہ ہمارا اللہ یا قدرت ہمیں آزمانہ چاہتی ہے کہ ہم اپنے قول اور فعل میں کتنے کھرے ہیں۔
$$$123$$$
یعنی یہ ایک آزمائش ہوتی ہے۔لہٰذا ہم پر جتنی مشکلات آتی ہیں یا تو وہ آزمائشیں ہوتی ہیں یاعذاب۔
$$$123$$$
دنیا کا ہر شخص مشکلات سے گھبراتا ہے اور یہ چاہتا ہے کہ ساری زندگی عیش و آرام سے بسر ہوجائے۔لیکن ایسا ہونا ممکن نہیں کیونکہ یہ قدرت کا اٹل قانون ہے کہ ہر انسان اپنی زندگی میں مشکل حالات سے ضرور گزرے گا۔ لیکن کیا یہ مشکلات اور پریشانیاں صرف ہمارے لئے اذیت کا سامان ہی پیدا کرتی ہیں یا ان کے آنے کا کچھ فائدہ بھی ہوتا ہے۔
$$$123$$$
اسکا جواب یہ ہے کہ جی ہاں جناب! مشکلات اور پریشانیاں بھی کئی ایسے فوائد کو ساتھ لاتی ہیں جس کا اندازہ ایک عام انسان ہر گز نہیں کرسکتا۔آئیے ہم ان ہی فوائد کا جائزہ لیتے ہیں۔
$$$123$$$
1) خوابیدہ صلاحتوں سے آگاہی ملتی ہے:
$$$123$$$
اگر ہم یوں ہی آسانی سے اپنی ساری زندگی گزار دیں تو یقین کریں ہمیں کبھی بھی اپنی ذہنی و جسمانی صحت اور اسکی طاقت کا اندازہ ہو ہی نہ پائے۔
$$$123$$$
اگر مبالغہ آرائی نہ ہو، تو صحیح معنوں میں ہمیں اپنی صلاحیتوں کا صحیح اندازہ مشکلات کے موسم میں ہی ہوتا ہے جب ہم بہت زیادہ پریشان ہوتے ہیں تو ہمارا دماغ اس ازیت سے نکلنے کی راہیں تلاش کرنے لگ جاتا ہے۔جس کے نتیجے میں یا تو ہم اس مصیبت سے بچنے کے لئے حقیقت سے نظریں چرانے لگ جاتے ہیں یا اس سے نمٹنے کے لئے نئی نئی اسکیمیں بناتے ہیں۔اگر ہم حقیقت سے نظریں چرانے لگ جائیں توہمارے اندر اس پریشانی سے نمٹنے کی خاطر خواہ صلاحیتیں کبھی پیدا ہی نہ ہوں۔
$$$123$$$
مثلاً ایک شخص پریشانی آنے پر ڈپریشن کا شکار ہوجاتا ہے اور پھر وہ اس ڈپریشن سے بچنے کے لئے منشیات کا سہارا لیتا ہے تو اس کا صاف مطلب یہ ہے کہ اس شخص میں اس صلاحیت کا فقدان ہے جو اسے اس پریشانی سے نکلنے میں مدد کر سکے۔لہٰذا ہر قسم کی پریشانی اور مصیبت ہمیں اپنی زات کی خوبیوں اور خامیوں سے آگاہی دیتی ہیں۔
$$$123$$$
2) لوگوں کے بارے میں آگاہی:
$$$123$$$
آپ نے اکثر سنا ہوگا کہ زیادہ تر مرد حضرات شادی سے پہلے اپنی منگیتر یا محبوبہ کو یہ کہتے سنائی دیتے ہیں کہ میں تو تمہارے لئے آسمان سے تارے توڑ کر لا سکتا ہوں یا یہ کہ میں تمہارے لئے جان بھی دے سکتا ہوں لیکن جب یہی عاشق صاحب شوہر کا روپ دھارلیتے ہیں تو یہ صاحب گلی کے نکڑ سے اپنی بیگم کے لئے گول گپے تک لانے سے ہچکچاتے ہیں!۔
$$$123$$$
بالکل اسی طرح ہمارے ارد گرد بسنے والے اکثر لوگ،چاہے وہ رشتے دار یا دوست احباب ہی کیوں نہ ہوں عام حالات میں ہم سے محبت کا دعوی کرتے ہیں لیکن جب ہم پرپریشانیاں آئیں اورہم ان سے ان پریشانیوں سے نجات کے لئے مدد مانگیں تو عین اس وقت انکی محبت اور شفقت کے دعوں کی حقیقت کا اندازہ ہوتا ہے کہ کون ہمارے ساتھ مخلص تھااور کون صرف مخلصی کا ڈھونگ رچائے ہوئے تھا۔
$$$123$$$
پریشانیاں آپکے اپنی شخصیت کا راز آپ پر عیاں کرتی ہیں۔ یہ آپ کے ظرف کا امتحان بھی لیتی ہیں اگر آپ پریشانیوں کے گزر جانے کے بعد مدد کرنے والے دوست اور رشتے دار وں اور اپنے پروردگار کے زندگی بھر احسان مند رہیں تواس کا مطلب یہ ہے کہ آپ واقعی با ظرف اور باوفا ہیں اور اگر پریشانیوں کے دن ختم ہونے کے بعد انہیں بھول جائیں تو سمجھیں کہ ابھی آپ کو اپنے اخلاق پر مذید محنت کی ضرورت ہے۔
$$$123$$$
ایک اچھا انسان ہر حال میں اپنے رب کا شکر گزار رہتا ہے اور ان بندوں کا بھی جو ہر اچھے اور برے حالات میں اسکا ساتھ دیتے ہیں اور اسکی ہمت بڑھاتے ہیں۔
$$$123$$$
4) صبر و استقامت پیدا کرتی ہے:
$$$123$$$
پریشانیوں اور مصیبتوں میں یہ خاص خوبی ہوتی ہے کہ وہ اپنے شکار کو لازوال خوبیاں عطا کرتی ہیں۔ اگر ہمیں کسی قسم کی جانی مالی پریشانیوں کو سامنا کرنا پڑے اور ہم اسے مثبت انداز میں لیں تو آپ یقین کریں یہی مصیبت اور پریشانی ہم میں ایک حیرت انگیز خوبی پیدا کر کے رہے گی جسے حرف عام میں استقامت کہتے ہیں۔
$$$123$$$
5) روحانی خوشی عطا کرتی ہے:
$$$123$$$
زندگی بہرحال گزر ہی جانی ہے عیش و آرام سے یا پریشانی سے۔یہ ہمارا مشاہدہ اور تجربہ بھی ہے کہ ہماری پوری زندگی میں حالات کبھی بھی ایک جیسے نہیں رہتے ہیں، کبھی ہماری زندگی کے دن انتہائی سہولت کے ساتھ گزر رہے ہوتے ہیں تو کبھی ہمارے روز و شب میں بیقراری اور بے چینی پیدا ہو جاتی ہے۔
$$$123$$$
لیکن جو شخص پریشانی کو پازیٹو لیتا ہے اور ان سے کچھ سیکھنے کی صلاحیت رکھتا ہے اور اپنے پروردگار سے ان دنوں شکوہ کی بجائے مدد طلب کرتا ہے،دعائیں کرتا ہے اور ساتھ ساتھ اپنی تدبیریں بھی آزماتا رہتا ہے تو ایسے لوگوں پر سے جب پریشانی ختم ہوجاتی ہے تو انہیں دوہری خوشی محسوس ہوتی ہے۔ایک خوشی پریشانی کے ختم ہوجانے پر ہوتی ہے تو دوسری خوشی اس پریشانی کے وقت ثابت قدم رہنے اور اس سے حاصل ہونے والے تجربات کی ہوتی ہے۔
$$$123$$$
6) تجربہ حاصل ہوتا ہے:
$$$123$$$
انسان پیدائش سے موت تک مسلسل مشاہدات اور تجربات سے گزرتا رہتا ہے۔ ہماری زندگی کا ہر لمحہ کسی نہ کسی تجربے یا مشاہدے میں گزر رہا ہوتا ہے۔ انسان سب سے زیادہ تجربہ پریشانی کے دور میں حاصل کررہا ہوتا ہے۔یہی تلخ تجربات ہماری بعد کی زندگی کو آسان بناتے ہیں۔زرا سوچئے تو سہی کہ ایک بچہ اپنی زندگی میں جب پہلی بار گرتا ہے تو کتنا ڈر سا جاتا ہے اگر وہ اس ڈر اور درد کی وجہ سے دوبارہ چلنے کی کوشش نہ کرے تو زندگی میں وہ کبھی چل ہی نا پائے گا۔
$$$123$$$
لیکن ہم دیکھتے ہیں کہ وہ پھر کچھ ہی دیر بعد چلنے کی کوشش میں لگ جاتا ہے۔بار بار کا گرنا اور اس گرنے کی وجہ سے پریشان ہونا، بچوں کو چلنے کا تجربہ عطا کرتا ہے۔پھر ایک دن ضرور آتا ہے جب یہ بغیر کسی سہاریکے چلنے کے قابل ہوجاتے ہیں۔بالکل اسی طرح ہماری زندگی میں اچھے برے واقعات رونما ہوتے ہیں اگر ہم اسے مثبت انداز میں لیں اور ان مشکلات کو آنے والے دنوں کے لیے تجربات کا ذریعہ سمجھنے لگ جائیں تو ہمارے تمام غم دور ہوجائیں گے۔
$$$123$$$
جیسا کے غالب نے کہا تھا کہ: #مشکلیں اتنی پڑیں مجھ پر کہ آساں ہو گئیں!
$$$123$$$
7) اعتماد پیدا ہوتا ہے:
$$$123$$$
تکلیفیں اور پریشانیاں ہمیں صرف عاجزی اور انکساری ہی عطا نہیں کرتیں بلکہ یہ ہم میں خود اعتمادی کا سبب بھی بنتی ہیں۔ مشاہدات اور تجربات ہمیں با اعتماد بناتے ہیں۔زندگی میں ہمیں صرف کامیابیاں ہی نہیں ملتیں بلکہ اکثر ناکامیوں کا منہ بھی دیکھنا پڑتا ہے جو ہماری پریشانیوں کا سبب بھی بنتی ہیں لیکن جب یہی پریشانیاں ہمیں بار بار پیش آتی رہیں تو ہم میں ان پریشانیوں سے نمٹنے کی صلاحیت پیدا ہوجاتی ہے جسے ہم تجربہ کہتے ہیں اور یہی تجربات ہم میں اعتبار اور اعتماد کا ذریعہ بنتے ہیں۔
$$$123$$$
8) قربِ خدا اور عاجزی کا زریعہ:
$$$123$$$
آپ نے اکثر سنا ہوگا کہ خدا ہمیشہ ٹوٹے ہوئے دلوں میں رہتا ہے۔ایک پریشان اور ٹوٹا ہو دل رب کا گھر ہوتا ہے۔پریشانی اور عارضی ناکامی، عاجزی پیدا کرتی ہے۔اگر ہم مسلسل کامیاب ہوتے رہیں تو ہم میں ہو سکتا ہے تکبر پیدا ہوجائے لیکن کبھی کبھی کی ناکامی ہمارا غرور توڑتی ہے اور ہمیں یہ باور کراتی ہے کہ ہماری عقل،ہماری محنت اور ہمارا پیسہ ہی صرف ہماری زندگی کی آسودگی کا ذریعہ نہیں بلکہ ایک ذات ایسی ہے جو اگر چاہے تو آپ کے پاس یہ سب کچھ رہتے ہوئے بھی پریشان، بیماراور ناکام کر دے۔
$$$123$$$
پریشانیاں اور تکلیفیں خود شناسی کا ذریعہ ہونے کے ساتھ ساتھ خدا شناسی کا بھی سبب ہے۔
$$$123$$$
9) حقیقت شناس بناتی ہے:
$$$123$$$
پریشانیاں اور ناکامیاں ہمیں فرضی اور خوابی دنیا سے نکال کر حقیقی دنیا سے روشناس کراتی ہیں۔رشتوں کے پہچان اور دوستوں اور دشمنوں سے آگاہی دیتی ہیں۔ یہ ہمیں سیلف میڈ انسان بناتی ہے۔قوت فیصلہ پیدا کرتی ہے۔
$$$123$$$
اچھے برے کی تمیز ماضی کے تلخ تجربات کی بنا پر ہی تو آتی ہے۔
$$$123$$$
10) سوچ میں تبدیلی کا سبب:
$$$123$$$
ناکامی سے جو تجربات حاصل ہوتے ہیں وہ ہماری سوچ کے دھارے کو تبدیل کر دیتے ہیں۔پریشانیاں تکلیف دہ ضرور ہیں، مگر دیر پا نہیں۔ہر مشکل کے بعد آسانی کا آنا قدرت کا اٹل فیصلہ ہے۔ناکامی اور پریشانی کچھ کر گزرنے کے جذبات سے آشنائی دیتی ہیں۔آپ نے اکثر ناکامی کے سبب لوگوں کے نظریات اور سوچ کو بدلتے دیکھا ہوگا۔ ناکامی اور پریشانی ایک ایسی آگ ہے جو ہمیں کندن بناتی ہے۔جس طرح سونا آگ میں جل کر کندن بن جاتا ہے اسی طرح ناکامی کی آگ سے جو تکلیف اور کرب کے تجربات حاصل ہوتے ہیں وہ ہماری سوچ کے دھارے میں تبدیلی اور مثبت نظریات کی پختگی کا سبب بنتے ہیں۔
$$$123$$$
اختلاف انسانی صلاحیتوں میں سے ایک ایسی خدادا صلاحیت ہے جو غور و فکر کی نئی راہیں ہموار کرتی ہے۔دماغ کو تدبر کے نئے اسلوب اور زاویوں سے روشناس کرواتی ہے۔مدلل اختلاف جدت اور ترقی کا دوسرا نام ہے کیونکہ اگر تمام انسان ایک ہی نقطے پر متفق ہو جائیں تو ارتقاء کا عمل رک جائے۔ اللہ تعالیٰ نے انسان کو اشرف المخلوقات بنا کر اس کائنات میں بھیجا۔
$$$123$$$
اسے شعور کی نعمت عطا کر کے باقی تمام مخلوقات پر فضیلت دی۔اللہ تعالیٰ نے ہر انسان کو الگ الگ سوچ اور الگ الگ دماغی صلاحیتوں کے ساتھ اس دنیا میں بھیجا۔اور ان صلاحیتوں کو بروئے کار لا کر اپنی بنائی ہوئی کائنات میں غور و فکر کی دعوت دی اور فرمایا:بیشک اس میں عقل والوں کے لئیے نشانیاں ہیں(القرآن۔مفہوم)
$$$123$$$
لیکن ان نشانیوں کو واضح طور پر بیان نہیں کیا۔
$$$123$$$
گو کہ اپنے بندے کو اختیار دیا کہ وہ جائے اس کائنات میں غور کرے اور اپنے علم و عقل سے ان کو ڈھونڈ لے۔ گو کہ ہر بنی نوع آدم کو اس کی صلاحیتوں کے مطابق اپنی نشانیوں کی تلاش اور نشان دہی میں دوسرے انسانوں سے اختلاف کا حق دیا۔ انسانی طرز تفکر میں تنوع اور اختراع اختلاف رائے کی سب سے بڑی دلیل ہے۔گویا رب تعالیٰ نے اپنے بندے کو باقی حقوق کے ساتھ ساتھ اختلاف رائے کا حق بھی تقویض کر کے اس دنیا میں بھیجا ہے۔
$$$123$$$
لیکن بد قسمتی سے ہم بحیثیت انسان ایک دوسرے کو یہ حق دینے کو تیار نہیں ہیں۔ہمارے معاشرے میں اختلاف جیسی خوبصورت روش کو بغاوت اور گستاخی کا نام دے کر اختلاف رکھنے والے فرد سے جینے کا حق تک چھیننے سے گریز نہیں کیا جاتا۔ ہم بحیثیت معاشرہ اس مغالطے میں مبتلا ہیں کہ ہم اور ہمارے نظریات سو فیصد درست ہیں جبکہ ان نظریات سے اختلاف رکھنے والے تمام لوگ کم عقل اور لا علم ہیں۔
$$$123$$$
کیونکہ ہمارا معاشرہ جس نظام کی پیداوار ہے اس کے نصاب میں کہیں بھی برداشت اور رواداری کے اسباق موجود نہیں ہیں۔کہیں پر بھی ہمیں احترام رائے اور اختلاف رائے کے حق کے بارے میں تربیت نہیں دی گئی۔جس کا نتیجہ یہ نکلا کہ اختلاف رائے کی بنیاد پہ شاگرد اساتذہ کو قتل کرنے لگے، دانشوروں کے قلم پہ قد غنں یں لگیں اور ہر مختلف شخص کو اظہارِ رائے کی صورت میں اپنی جان خطرے میں نظر آنے لگی۔
$$$123$$$
ہم بحیثیت معاشرہ اس قدر تنگ نظر ہو چکے ہیں کہ کسی مجلس میں گفتگو کے دوران اگر کوئی شخص ہم سے اختلاف کرتا ہے تو وہ ہمیں اپنا دشمن لگنے لگتا ہے۔اور جب ہمارے پاس اس کے اختلافات کے جواب میں کوئی مدلل جواب نہیں ہوتا تو ہم اس کی دلیل ماننے کی بجائے اس کی ذات پر بات شروع کر دیتے ہیں۔جس کی بنیادی وجہ اس تربیت کی کمی ہے جو ہمیں مدلل اختلاف کو بخوشی قبول کرنے کے حوالے سے دی جانی چاہیے۔
$$$123$$$
لیکن بدقسمتی سے عالم کل اور عقل کل ہونے کے خناس نے ہمیں سوچنے،سمجھنے اور برداشت کرنے کی صلاحیتوں سے بلکل محروم کر دیا ہے اور ہم لوگ بحیثیت معاشرہ صم بکم عمی کی جیتی جاگتی مثال بن چکے ہیں۔
$$$123$$$
دین اسلام جس کا خاصہ ہی برداشت اور رواداری ہے۔ہم اس کے پیروکار ہوتے ہوئے بھی اپنے مذہبی معاملات میں بھی شدید عدم برداشت انتہاء پسندی کا شکار ہیں۔
$$$123$$$
اختلاف جو ہمارے دین کا حسن ہے ہم نے اس کو مسخ کر کے تفرقے کا روپ دے دیا ہے۔اختلاف رائے تو صحابہ اکرام (رضی اللّٰہ تعالٰی عنہ) کے زمانے میں بھی موجود تھی لیکن انھوں اس اختلاف کے حسن کو ہمیشہ برقرار رکھا اور کبھی بھی برداشت اور رواداری کا دامن ہاتھ سے نہیں چھوڑا۔کسی صحابی رسول (صلی اللہ علیہ وسلم) نے کبھی کسی اختلاف کی بنیاد پر نہ کوئی الگ فرقہ بنایا نہ دوسرے اصحاب سے بغض و عناد رکھا بلکہ ہر ایک نے علم و تحقیق کے ذریعے صحیح بات تک پہنچنے کی کوشش کی۔
$$$123$$$
اسی طرح صحابہ اکرام (رضی اللّٰہ تعالٰی عنہ) کے بعد بہت سے تابعین اور ائمہ گزرے جو علم اور دلیل کی بنیاد پر ایک دوسرے سے اختلاف رکھتے تھے لیکن یہ اختلاف کبھی بھی دائرہ اخلاق سے باہر نہیں گیا۔
$$$123$$$
لیکن آج کے اسلامی معاشرے میں کہیں پر بھی رواداری اور برداشت جیسی اسلامی قدریں نظر نہیں آتیں۔ آج ہر اختلاف پر ایک فرقہ موجود ہے۔جس کے لئے صرف اور صرف اپنا نظریہ اور اپنی رائے اہم ہے۔
$$$123$$$
ہر فرقے کے مطابق ان سے اختلاف کرنے والا ہر شخص دائرہ اسلام سے خارج ہے۔تعصب اور تفرقے کا یہ عالم ہے کہ ہر فرقے نے اپنے اپنے فرقے کے نام پر الگ مسجد بنا رکھی ہے جو دوسروں فرقوں سے تعلق رکھنے والے نمازیوں سے قطع تعلق کا ایک خاموش پیغام ہے۔ غرض یہ کہ تفرقے کی اس جنگ میں ہم نے اللہ کے گھر کو بھی تعصب کا نشانہ بنانے سے گریز نہیں کیا- اور تو اور اس تفرقے اور عدم برداشت کا زہر ہمارے اندر اس قدر سرایت کر چکا ہے کہ ہم ایک دوسرے کے سلام کا جواب تک دینا گوارہ نہیں کرتے۔
$$$123$$$
عدم برداشت اور ایک دوسرے سے بغض و عناد کا یہ عالم ہے کہ ہر فرقے کے مطابق اس کے ماننے والے جنتی اور باقی سب جہنمی ہیں۔ گویا جنت کے ٹکٹ دینے کا حق اللہ نے ان لوگوں کو تقویض کر رکھا ہو۔ گو کہ اللہ کی اتنی بڑی جنت بھی ہماری تنگ نظری کی زد میں آنے سے نہ بچ سکی۔
$$$123$$$
اللہ کے گھر کو اپنے فرقوں کا گھر بنا کر اسلام کی بجائے اپنے فرقوں کی تبلیغ کے لیے استعمال کیا جا رہا ہے۔
$$$123$$$
منبر رسول (صلی اللّٰہ علیہ وسلم) پر بیٹھ کر حق کے پرچار کے بجائے تفرقے کو ہوا دی جا رہی ہے۔اللہ اور نبی کریم صلی اللّٰہ علیہ وسلم کو ماننے والوں کو محض اس لئے کافر قرار دیا جا رہا ہے کہ وہ کسی دوسرے فرقے سے تعلق رکھتے ہیں۔ اس مقدس مقام کے تقدس کو بالائے طاق رکھتے ہوئے اپنے فرقے اور نظریات کے پرچار کے لئیے ہر طرح کی زبان اور الفاظ کا استعمال کیا جا رہا ہے۔
$$$123$$$
اللہ کے گھر میں بیٹھ کر کفر اور قتل کے فتوے محض اپنے فرقے کی برتری کے لیے جاری کیے جا رہے ہیں۔ اور قتل کرنے والوں کو مجاہد اور جنتی قرار دیا جا رہا ہے۔
$$$123$$$
جس سب کی بنیادی وجہ یہ ہے کہ ہم نے اپنے مذہبی اور فکری اختلافات کو ذاتی اختلافات میں تبدیل کرنا شروع کر دیا ہے۔کوئی بھی شخص اگر ہمارے کسی نظریے سے اختلاف کرتا ہے تو ہمیں لگتا کہ وہ ہماری ذات سے اختلاف کر رہا ہے۔
$$$123$$$
ہم اس شخص کی بات پر ٹھنڈے دماغ سے سوچنے کی بجائے اس اختلاف کو اپنی ذات کی توہین محسوس کرتے ہوئے اس توہین کا بدلہ لینے کے بارے میں سوچنا شروع کر دیتے ہیں۔ اور یہی سوچ اس انتہاء پسندی کی بنیاد بنتی ہے جو معاشرے تباہ کر دیتی ہے۔
$$$123$$$
لہذا ضرورت اس امر کی ہے کہ بند دماغوں پر علم کو خواہ وہ دینی ہو یا دنیاوی بوجھ کی طرح لادنے کی بجائے انھیں کھولا جائے اور ان کی تربیت اس طرح سے کی جائے کہ انھیں اس بات کا احساس ہو کہ ان کے ارگرد بسنے والے لوگ ان سے مختلف سوچ اور رائے رکھتے ہیں اور وہ یہ رائے رکھنے میں حق بجانب ہیں۔ اور اس رائے کا احترام ہم سب کا دینی اور معاشرتی فرض ہے۔
$$$123$$$
فلسطین سر زمینِ انبیاء و پیغمبر کہ جہاں دوسری عالمی جنگ کے بعد15 مئی 1978 میں غاصب صیہونیوں کو ناجائز طریقے سے لا کر بسایا گیا اورایک ہی دن میں آٹھ لاکھ سے زیادہ مظلوم فلسطینی عرب اپنے ہی وطن اور گھر سے محروم کردئیے گئے اور پڑوس میں موجود ریاستوں مِن جملہ شام، لبنان ،اُردن اور مِصر میں پناہ گزین ہونے پر مجبور ہوئے۔مظلوم فلسطینیوں پراس صیہونی وائرس کو چھوڑنے کی ابتداء اُسی دن سے ہوگئی تھی جب بوڑھے استعمار برطانیہ کے ایک اعلی عہدیدار جیمز بالفور(James Balfour) نے ایک اعلان کے ذریعے فلسطین کی تقسیم صیہونیوں کے حق میں کرنے کے لیے حکومتِ برطانیہ کو خط لکھا تھا۔
$$$123$$$
اس اعلان کواعلان ِبالفور کے نام سے یاد کیا جاتا ہے۔ جس کے بعد اِس پرُامن اورپاکیزہ خطے میں ظلم و بربریت کے وہ پہاڑ توڑے گئے اور توڑے جارہے ہیں جس کی مثال شاید ہی مل سکے۔
$$$123$$$
یہ2نومبر1917ء کی بات ہے کہ جب پہلی جنگ عظیم کے بعدصیہونیوں نے فلسطین پر قبضہ کی ٹھان لی۔برطانیہ کے سیکرٹری خارجہ جیمز بالفور نے برطانوی یہودی لابی کے اہم ترین فردوالٹر روٹسچائلڈ(Walter Rothschild) کوایک خط لکھا ، جس میں فلسطین کو یہودیوں میں تقسیم کرنے کا کہا گیا۔
$$$123$$$
یہ خط اپنی نوعیت کا مختصر خط تھا ،تاہم اِس کے اثرات فلسطین کی تقسیم کا نمونہ بن کر سامنے آئے ۔ جیمز بالفور لکھتا ہے کہ :
$$$123$$$
"جناب Walter Rothschild مجھے آپ کو یہ بات بتانے میں انتہائی مسّرت ہو رہی ہے کہ کابینہ نے یہودیوں کی امنگوں کے مطابق فیصلہ قبول کرلیا ہے۔فلسطین میں یہودیوں کی ریاست اور وطن تشکیل دینے کے لیئے حکومت برطانیہ ہر ممکن کوشش کو بروئے کار لائے گی۔
$$$123$$$
میں اس اعلامیے کو آپ تک پہنچانے میں پرُ مسرت ہوں"
$$$123$$$
جیمز بالفورکے اس اعلان کے بعد جیسے فلسطین عربوں پر قیامت ہی ٹوٹ پڑی تھی اورفلسطین کی عوام اور تما م دھڑوں نے اِس اعلان کو مسترد کیا اور کسی صورت فلسطین پر صیہونیوں کی ناجائز ریاست کے حق کو تسلیم نہ کرنے کا اعلان کیا۔فلسطینی عربوں کا موقف کافی مضبوط تھااُن کا کہنا تھا کہ کیسے ممکن ہے کہ دنیاکے مختلف ممالک سے صیہونیوں کو لاکر بسایاجا رہا ہے اور حکومتِ برطانیہ فلسطین پر ان کو ایک الگ وطن بنا کر دینے کا وعدہ کر رہی ہے۔
$$$123$$$
فلسطین کا سب سے زیادہ متا ثرترین علاقہ غزہ کی پٹی ہے۔
$$$123$$$
غزہ کہ جہاں2006میں حماس کی حکومت قائم ہوئی۔2007 سے ہی غاصب اسرائیلیوں کے محاصرے میں ہے یا یوں کہیے کہ صیہونی کورونا وائرس کی وجہ سے لاک ڈاؤن کا شکار ہے۔ہم جو چند دن کے لاک ڈاؤن ہونے سے پریشان و عاجزآچکے ہیں اور گھروں سے نکلنے کے لیئے بے چین ہیں ۔
$$$123$$$
ذرا سوچئیے گزشتہ 13 سال سے غزہ کے بیس لاکھ لوگ جوصیہونی کورونا کی وجہ سے ہر طریقے سے لاک ڈاؤن میں ہیں،نہ کوئی آسکتا ہے نہ جا سکتا ہے ۔نہ کوئی امداد پہنچ سکتی ہے ۔ کیسے زندگی گزار رہے ہیں؟ غاصب اسرائیلی اس علاقے میں کبھی فضائی حملے کرتے ہیں تو کبھی زمینی حملے اور یوں روز درجنوں نوجوان اورچھوٹے بچے اپنی زمین سے ایک انچ بھی پیچھے نہ ہٹنے کے جرم میں قتل کردیئے جاتے ہیں،خواتین کی عزتیں تاراج کی جاتی ہیں۔
$$$123$$$
قید و بند کی صعوبتیں برداشت کرتے ہیں۔ لیکن سلام ہو اُن ماؤں ،بیٹیوں اور نوجوانوں کو جوحق کا شعار بلند کیئے ہوئے ہیں اور غاصب صیہونیوں سے لڑرہے ہیں۔
$$$123$$$
دوسری عالمی جنگ کے بعد اقوام متحدہ کا وجود عمل میں آیاکہ جس کا کام دنیا میں امن قائم کرنا ہے(گو کہ آج تک دنیا کے کسی بھی خطے میں امن قائم نہ کرسکی)فلسطین تنازعے میں بلکل بے بس نظر آتی ہے۔
$$$123$$$
اب اقوام متحدہ سے کیا امید لگائی جائے جب اس کی قلعی خود امریکی حکمران کھول دیں۔
$$$123$$$
اقوام متحدہ صیہونی ہے یہ ادارہ ایک طاقتور حکومت ہے جس کے بارے میں صیہونی دانشوروں کے پروٹوکولز میں بتایاگیا ہے اور1897 سے1905 تک اس کی طرف بارہا اشارہ کیا گیا ہے۔
$$$123$$$
ہمیں خبر ہے لٹیروں کے سب ٹھکانوں کی
$$$123$$$
شریکِ جرم نہ ہوتے تو مقبری کرتے
$$$123$$$
یہاں ایک اور بات جو غور طلب ہے وہ یہ کہ1948 کے صیہونیوں کے اس غاصبا نہ اقدامات کے بعد یہ سلسلہ رکا نہیں بلکہ مزید طویل تر ہوتا چلا جا رہا ہے۔
$$$123$$$
West Bankمیں تیزی سے صیہونی آباد کاری میں اضافہ ہوتا جا رہا ہے اور سلسلہ پھر بھی نہ رکا اور پچھلے برس ڈونلڈ ٹرمپ نے ایک نئی ڈیل متعارف کرائی کہ جس میں غاصب صیہونیوں کو مزید قبضے کی نوید سنائی گئی ۔جسے سینچری ڈیل(صدی کی ڈیل) کے نام سے منسوب کیا گیا ہے۔
$$$123$$$
امریکہ نے پچھلے سال سینچری ڈیل کے نام سے مظلوم فلسطینیوں پہ ایک اور شب خون مارا۔
$$$123$$$
جس کے تحت پہلے امریکہ نے امریکی سفارتخانہ کو تل ابیب سے نکال کریروشلم یعنی القدس شہر میں منتقل کیا(تاریخی وثقافتی اعتبار سے القدس شہر فلسطین کا ابدی دارلحکومت تھا اور ہے) اور دنیا کو یہ تاثر دیا کہ القدس شہر غاصب صیہونی ریاست اسرائیل کا دارلحکومت ہے ۔مزید یہ کہ اسرائیل کی غاصب صیہونی رژیم کو اردن کے مغربی کنارے کو اپنے ساتھ ملحق کرنے کا حق دیا گیا ہے۔
$$$123$$$
ڈونلڈ ٹرمپ کا فیصلہ آتے ہی فلسطینی سارے حصار توڑ کر گھروں سے باہر نکل آئے۔ قابض اسرائیلی فوج نے نہتے فلسطینی مظاہرین پر براہ راست فائرنگ کرکے کئی افراد شہید کر دئیے،جبکہ4700 سے زائد افراد زخمی کردئیے گئے۔
$$$123$$$
ایران جو کہ صدی کی ڈیل کاسختی سے مخالف ہے ۔ ایران کے سپریم لیڈر آیت اللہ علی خامنہ ای اِس بارے میں جو ڈیل پیش کرتے ہیں وہ یہ کہ فلسطین میں انتخابات کرائے جائیں اور اس انتخاب میں فلسطین کے مسلمان ،مقامی یہودی(یہاں مہاجرین یہودیوں کی بات نہیں ہورہی)اور عیسائی تینوں اِن انتخابات میں شرکت کریں اور اپنا ووٹ دیں اور ایک مشترکہ حکومت برسرِاقتدار آجائے اُس کا نام فلسطین رکھا جائے ناکہ اسرائیل۔
$$$123$$$
اب سوال یہ پیدا ہوتا ہے تو پھر یہ۵ ملین غاصب اسرائیلی کہا جائیں گے؟
$$$123$$$
اِس بارے میں ڈاکٹر حسن عباسی (مطالعاتی و تحقیقاتی مرکز برائے ڈاکٹرائن ،ایران کے سرابراہ) کچھ اس طریقے سے حل پیش کرتے ہیں کہ وہ ملک جو ہمیشہ اسرائیل کا راگ الاپتے رہتے ہیں اور ہر سطح پہ اُس کا دفاع کرتے ہیں پھر چاہے وہ اقوام متحدہ ہو یا سلامتی کونسل وغیرہ غاصب اسرائیلیوں کواِنہی ممالک میں بھیج دیا جائے۔
$$$123$$$
امریکہ جو اسرائیل کا سب سے بڑا حامی ہے۔اُس پرجان نچھاور کرتا ہے یا یوں کہیے کہ اِن دونوں کا چولی دامن کا ساتھ ہے۔ امریکہ کہ لیئے تو معمولی سی جگہ دینے سے کچھ فرق نہیں پڑنے والا۔شہر Boston سےNewyork کے درمیان ایک چھوٹی سی جگہ ہے۔ Philadeilhiaتک کا ایک حصّہ اسرائیلیوں کو دیں دے۔ وہاں یہودی بھی پہلے سے آباد ہیں اِس سے اچھی کیا بات ہوگی نہ کوئی جھگڑا نہ کوئی قتل و غارت ۔
$$$123$$$
اسرائیلی سکون سے وہاں رہیں۔
$$$123$$$
برطانیہ جو' بالفور معاہدے 'میں یہ کہتا ہے کہ ہم اِس معاہدے میں شروع سے ہیں اور ہم اِن یہودیوں کو فلسطین لے کر آئے۔برطانیہ میں فلسطین کے برابر ایک جگہ ہے ۔Southampton یہ جنوبی لندن میں واقع ہے ۔برطانیہ یہ جگہ اُن یہودیوں کو دے دے اور اسرائیلی وہاں ایک حکومت قائم بنالیں۔
$$$123$$$
آخر کیوں 'بلفور معاہدے' کے ذریعے کسی کی جگہ کو چھین کر کسی اور کو بخشا جارہا ہے۔برطانیہ والے جو اسرائیلیوں کے بہت بڑے عاشق ہیں اپنی زمین کا ایک چھوٹاٹکڑا دے دیں۔
$$$123$$$
کینڈا میں دو جگہ ہیں۔ ایک Vancouver جہاں وہ اپنا چھوٹا سا ملک بنا لیں یا Ottawaکے نیچے Toronto کے اندر ایک چھوٹا سا ملک بنالیں یا کینڈا کی وسیع و عریض زمین میں جہاں چاہے منتقل ہوجائے۔
$$$123$$$
فرانس بھی اسرائیلیوں کا کم عاشق نہیں ہے۔ہم کہتے ہیںLille شہر جہاں کی سرحد Belgium وغیرہ کے ساتھ ملتی ہے ۔اس حصّے کو فرانسیسی حکومت اسرائیلیوں کو دے دے۔اسرائیلی آرام سے وہاں رہائش اختیار کرلے۔
$$$123$$$
جرمنی جس پہ الزام ہے کہ DachauاورAuschwitzمیں ہولوکاسٹ کا جرم انجام دیا ۔
$$$123$$$
اب جرمنی والوں کو چاہیئے کہ ان کے حق میں ایک نیکی کریں اورMunichکے نیچے والا علاقہ اسرائیلیوں کو دے دیں۔وہاں ایک ملک بنام اسرائیل بن جائے یا پھر Berlinسے مشرق کی طرف HollandاورGermany کے درمیان ایک جگہ ہے جسے اسرائیلیوں کے لیئے مختص کیا جاسکتا ہے۔
$$$123$$$
اب بات کرتے ہیں آسڑیلیا کی جس پر ۲۰۰سال پہلے برطانیہ نے قبضہ کیا تھا اور وہاں کی قوم کو نابود کردیا اور پھر وہاں کا نام آسٹریلیا رکھ دیا۔
$$$123$$$
شہرCanberra سےMelbourne کی طرف کا علاقہ بہت بڑا اور آبادی کم ہے تو یہاں آسانی سے اسرائیلیو ں کو آباد کیا جا سکتا ہے۔
$$$123$$$
اب سوال یہ ہے کہ ان کو ان خطوں میں منتقل کرنے کے لیئے تقریباًایک ٹریلین ڈالر کا خرچہ لگے گا تو یہ خرچہ کون برداشت کریں گا؟اس رقم کو چارحصوں میں تقسیم کریں اِس کا ایک تہائی حصہ یہودی برداشت کریں ، ایک تہائی مغربی ممالک ادا کریں، ایک تہائی مسلمان ممالک دیں اور آخری ایک تہائی خود صیہونی حکومت یعنی اسرائیل ادا کرے۔
$$$123$$$
اب اگر اِس تجویز پر غور کریں تو واقعتاً محسوس ہوتا ہے صدی کی ڈیل یہ ہے ناکہ وہ جو اسرائیل اور اُس کے حواری پیش کرتے ہیں۔
$$$123$$$
المختصر یہ کہ گزشتہ ساتھ دہائیوں سے زیادہ کے قبضے کے دوران صیہونی حکومت نے ناجائز قبضہ اور فلسطین کے اصل مالکان کے خلاف جارحیت اور بے شمار جرائم کا ارتکاب کیا۔ مسجدِاقصٰی کی بے حرمتی کی،صیہونی بستیوں میں توسیع کرکے مزید فلسطینیوں کوبے گھر کیا، بیت المقدس کویہودی شہر بنانے کی کوشش کی، مغربی کنارے اور غزہ پٹی کو مسلسل محاصرہ میں رکھا،جولان کی پہاڑیوں پر ناجائز تسلط جمایا اور اب مغربی کنارے کو بڑے حصوں کومقبوضہ علاقوں میں شامل کرکے اپنی جارحانہ پالیسیاں جاری رکھے ہوئے ہے۔
$$$123$$$
یہی وجہ بنی کہ اِمام خمینی نے رمضان المبارک کے آخری جمعہ یعنی جمعتہ الوداع کو یوم القدس کے عنوان سے منانے کا کہا اوردنیا کے حریت پسندوں کو یہ پیغام دیا کہ ظلم کے خلاف اٹھ کھڑے ہو۔ پوری دنیا کے غیور انسان جمعتہ الوداع یعنی یوم القدس کواُس کی پوری آب و تاب کے ساتھ مناتے ہیں اور یہ عہد کرتے ہیں کہ ہم اِس غاصبانہ اقدام کو تسلیم نہیں کرتے اور انشااللہ وہ دن دور نہیں کہ جب مسلمان ایک ہوکر اپنے قبلہ ِاول کو بیت المقّدس کو آزادکروائیں گے اور اسرائیل کے ناپاک وجود کا ہمیشہ کے لیئے خاتمہ کر دیں گے۔
$$$123$$$
حافظ مطیع الرحمان جمالی
$$$123$$$
کبھی ہم نے سوچا کہ دین اسلام میں تعلیم و تربیت، شعور آگاہی، اخلاقیات، معاشرت، معیشت، لین دین، حسن سلوک، حقوق العباد، والدین کے ساتھ سلوک، والدین کا بچوں کے ساتھ اور بچوں کا والدین کے ساتھ کیسا تعلق ہونا چاہیے، رشتہ داروں کے ساتھ بھرتاؤ، تجارت اور کاروبار کا طریقہ غمی خوشی جنگ امن نیز کہ ہر ایک صورتحال، یا پیش آنے والے احوال ہمیں اپنے دین کی روشنی اور تعلیم و تربیت سے ملتے ہی ہے اور ساتھ ساتھ اسکے برعکس چلنے والوں کے ساتھ کیا سلوک کیا جائے وہ بھی ہمیں اسی شریعت محمدی صلٰی اللہ علیہ وسلم میں ہی ملے گا۔
$$$123$$$
پر بدقسمتی سے ہم آج تک معاشرے کو یہ تو بتاتے رہے کے چوری کرنا گناہ ہے۔۔۔پر ہم آج تک کسی چور کے ہاتھ نا کاٹ سکے۔۔۔؟؟؟ہم میں سے سب کو یہ تو پڑھایا گیا کہ زنا حرام ہے۔
$$$123$$$
۔۔پر ہم نے کتنے ایسے زانیوں کو سزا دی۔۔۔؟؟؟
$$$123$$$
ہمارے ہی معاشرے میں ہمارے ہی معصوم بچوں، ننھی کلیوں کے لاشے ہم نے اپنے شہروں، گاؤں/ کھیتوں سے اٹھائے۔جن کے ساتھ جبری زیادتی اور تشدد کر کے انہیں مار دیا جاتا،پر ہم نے کتنے ایسے درندوں کو سنگسار کیا۔
$$$123$$$
کیا آپ تصور کر سکتے ان معصوم ننھی کلیوں کی تکلیف کا جس کی زندگی میں انکی آنکھوں سے شائد ایک آنسو تک نا نکلا ہو مگر انکی لاشیں جب کسی ویرانے سے اٹھائی جاتی ہیں تو اسکی آنکھوں سے تکلیف کی وجہ خون نکل رہا ہوتا۔۔۔جب پانچ چھ سال کی عمر اور تیس، چالیس سال کا درندہ اسکو اپنی ہوس کا نشانہ بناتا۔۔۔
$$$123$$$
ہم یہ بچن سے بتا تو رہے ہیں کہ غلط بیانی کرنا،جھوٹ، چوری، زنا، قتل، ناپ تول میں کمی، اپنے اختیارات کا نا جائز فائدہ، کرپشن، ظلم و ذیادتی جیسے سب عمل غیر اسلامی غیر اخلاقی ہیں۔
$$$123$$$
۔۔مگر پھر بھی یہ سب گناہ کرنے والے ہمارے معاشرے میں کھلم کھلا جنگلی جانوروں کی طرح گومتے پھرتے نظر آئیں گے۔۔۔یہاں رک کر اگر آپ ایک پل کیلئے سوچیں۔۔۔۔کہ اسلام نے جب سب کچھ بتا دیا، صحیح غلط، حرام حلال کا اور رب نے قرآن میں بھی فرمادیا
$$$123$$$
وَہَدَیْنَاہُ النَّجْدَیْنِo
$$$123$$$
اور ہم نے اسے (خیر و شر کے) دو نمایاں راستے (بھی) دکھا دیئےo
$$$123$$$
اور اسی قران میں ہمارا رب جنت اور دوزخ کا تذکرہ کرتا تاکہ لوگ نصیحت لے سکے اور اپنی زندگیوں کو اسکے مطابق گزار سکے،پرہیز گاروں کیلئے ایک جگہ رب العالمین نے فرمایا
$$$123$$$
وَسَارِعُوٓا اِلیٰ مَغفِرَةٍ مِّن رَّبِّکُم وَجَنَّةٍ عَرضھَُا السَّمٰوٰتُ وَالاَرض اُعِدَّت لِلمُتَّقِینَ (سورہ آل عمران:۳۳۱)
$$$123$$$
”اپنے رب کی بخشش کی طرف اور اس جنت کی طرف دوڑو جس کی چوڑائی آسمانوں اور زمینوں کے برابر ہے۔
$$$123$$$
اور جو پرہیزگاروں کے لیے تیار کی گئی ہے“
$$$123$$$
اور اسی طرح گناہ گاروں کو خبردار کرتے ہوئے رب قرآن مجید میں ایک جگہ فرمایا۔
$$$123$$$
فَاتَّقُوا النَّارَ الَّتِی وَقُودھَُا النَّاسُ وَالحِجَارَةُ اُعِدَّت لِلکٰفِرِینَ
$$$123$$$
”اس آگ سے بچو جس کا ایندھن انسان ہے اور پتھر“
$$$123$$$
اور ایک جگہ انکی خوراک کے متعلق جو انہیں ملے گی، فرمایا
$$$123$$$
وَلَا طَعَامٌ اِلّاَ مِن غِسلِینٍ (سورہ الحاقة: آیت:۶۳)
$$$123$$$
”جہنمیوں کو سوائے پیپ کے اور کوئی غذا نہ ہو گی“
$$$123$$$
وَاِن یَّستَغِیثُوا یُغَاثُوا بِمَآءٍ کَالمھُلِ یَشوِی الوُجُوہَ بِئسَ الشَّرَابُ وَسَآءَ ت مُرتَفَقًا
$$$123$$$
”اگر وہ فریاد رسی چاہیں گے تو ان کی فریاد رسی ایسے پانی سے کی جائے گی جو پگھلے ہوئے تانبے جیسا ہو گا جو چہرہ بھون دے گا“
$$$123$$$
مختصر یہ کہ قرآن مجید اور احادیث مبارکہ میں بہت سی ایسی آیات اور احکام موجود ہیں جن میں نیک اعمال، پرہیزگاروں کیلئے جنت کا ذکر کیا گیا اور بُرے اعمال والوں کے ساتھ جہنم میں کیسا سلوک ہوگا اسے بارہا بتایا گیا۔
$$$123$$$
مگر اس سب کے باوجود ہمیں اسی قرآن مجید/ احادیث اور شریعت محمدی صلٰی اللہ علیہ وسلم کے احکامات اور دور خلافت سے یہ سبق بھی دیا گیا کہ محض صرف اس بات پہ ہی یقین نہیں رکھنا چاہیے۔۔۔بلکہ ان سزاؤں کو بھی نافذ العمل بنانا چاہیے جس کا حکم بھی ہمیں اسی قرآن پاک میں ملتا۔۔
$$$123$$$
إِنَّمَا جَزَاءُ الَّذِینَ یُحَارِبُونَ اللَّہَ وَرَسُولَہُ وَیَسْعَوْنَ فِی الْأَرْضِ فَسَادًا أَنْ یُقَتَّلُوا أَوْ یُصَلَّبُوا أَوْ تُقَطَّعَ أَیْدِیہِمْ وَأَرْجُلُہُمْ مِنْ خِلَافٍ أَوْ یُنْفَوْا مِنَ الْأَرْضِ}
$$$123$$$
جو اللہ تعالی اور رسول اللہ سے اعلان جنگ کریں اور زمین میں فساد کرتے پھریں ان کی سزا صرف یہی ہے کہ وہ قتل کر دیے جائیں یا سولی چڑھا دیے جائیں یا مخالف جانب سے ان کے ہاتھ پاؤں کاٹ دیے جائیں یا انہیں جلا وطن کر دیا جائے۔
$$$123$$$
رب العالمین کا قرآن مجید میں واضح احکام ہے
$$$123$$$
(وَلَکُمْ فِی الْقِصَاصِ حَیَاةٌ)
$$$123$$$
اور تمہارے لیے قصاص میں زندگی ہے۔
$$$123$$$
لہذا ہمیں اپنی روش بدلتے ہوئے، اپنے ملک کی بقاء و سلامتی اور آنے والی نسلوں کے تحفظ، سلامتی اور تربیت کیلئے۔۔۔معاشرے میں جرائم کی مکمل روک تھام، امن و سکون کے مستقل قیام کیلئے، قوم کی تربیت اور اسے مثالی قوم بنانے کی خاطر ہمیں صرف جنت، جہنم چھوڑنے کی بجائے،معاشرے میں ایک مظبوط نظام عدل قائم کرنا ہوگا۔
$$$123$$$
۔۔سزا، جزا کے قانون کو عملی اور یکساں کارآمد بنانا ہوگا۔اگر ہم ساری زندگی یہی کہتے گزار دیں کہ شیر آگیا شیر آگیا اور زندگی بھر وہ آبھی ناسکے۔تو اس شیر کا خوف بھی دل سے نکل جاتا۔۔۔شیر کا خوف اس وقت ہی دل میں بیٹھتا ہے جب وہ آئے اور درندوں کا چیڑ پھاڑ کرے۔۔۔یہاں مثال کیلئے ایک مشہور کہاوت مینشن کرتا چلو کہ
$$$123$$$
''کسی نے کھیت پہ لٹکے کوے کا لاشہ دیکھا تو کسان سے پوچھا۔
$$$123$$$
۔۔یہ کوا کیوں لٹکایا ہوا ہے۔۔۔؟؟؟ تو وہ کسان کہنے لگا، کھیت بچانا ہو تو ایک آدھ کو لٹکانا ہی پڑتا ہے، ''
$$$123$$$
الحمداللہ اسلام ہمیں مکمل ضابطہ حیات دیتا ہے، ہمیں صرف ایک پہلو نہیں لینا چاہیے بلکہ مکمل اسلام اور شریعت محمدی صلٰی اللہ علیہ وسلم کو اپنانا چاہیے، اپنی زندگیوں میں بھی اور معاشرہ میں بھی، اسی میں خیر ہے اسی میں بھلائی ہے۔
$$$123$$$
۔۔اور اسی میں معاشروں کا امن وابستہ ہے۔۔۔
$$$123$$$
انصاف کے تقاضے پورے ہو گے تو معاشرے میں امن قائم اور جرائم کا خاتمہ ہوگا۔۔۔یہ میرا پہلا کالم تھا۔۔۔ابھی لکھنے کا ارادہ ہی کیا تو ایک خبر پہ نظر پڑی جو ایک ننھی بچی کے متعلق تھی جس کے ساتھ کسی درندہ صفت انسان نے اپنی ہوس کا نشانہ بناتے ہوئے اس کا قتل کیا اور اسے گھیتوں میں پھینک دیا۔۔۔جب بچی کی لاش ملی تو اسکے انکھوں سے خون نکل کر جما ہوا تھا۔بچی کی عمر 8 سال تھی۔بس اسی کو لے کر کچھ لکھ ڈالا۔ہمارے معاشرے میں ایسے واقعات کا آئے روز رپورٹ ہونا اسلامی تعلیم و تربیت پہ نہیں بلکہ نظام عدل پہ سوالیہ نشان ہے۔۔!!!! زندگی رہی تو انشاء اللہ پھر اسی پلیٹ فارم پہ ملاقات ہوتی رہے گی۔۔۔
$$$123$$$
5 جی صحت کی دیکھ بھال میں انقلاب لائے گی۔ ڈاکٹرز فاصلے پر مریضوں کی تشخیص اور ان کا علاج کرنے میں اہل ہوجائیں گے اگر لاکھوں نہیں تو ہم صحت کی دیکھ بھال تک رسائی حاصل کرسکتے ہیں۔ یہ وہی ہے جو مستقبل کے اسپتالوں کی طرح نظر آسکتا ہے ، علاج کے لیے طویل قطار نہیں ہے
$$$123$$$
دنیا کی وشال مواصلات کرنے والی کمپنیاں عالمی دوڑ میں ہیں جس نے 5G لانچ کرنے والا پہلا مقام حاصل کیا ہے۔ یہ موبائل ڈیٹا کی اگلی نسل ہے جو انقلاب لائے گی کہ ہم انٹرنیٹ کو کس طرح استعمال کرتے ہیں اور اس میں ریموٹیکیشنز ہوں گے جس سے عالمی طاقت متاثر ہوگی۔ یہی وجہ ہے کہ امریکہ اور چین پہلے اس ٹیکنالوجی کی تعمیر کے لئے سرد جنگ میں مصروف ہیں۔
$$$123$$$
اس پر جانے سے پہلے آئیے پہلے ایک نظر ڈالیں کہ 5 جی کتنا متاثر کن ہوسکتا ہے۔ تو 5 جی کیا ہے؟
$$$123$$$
5 جی موبائل انٹرنیٹ کی فراہمی کی رفتار کی پانچویں نسل ہے جو موجودہ 4 جی سے کہیں زیادہ تیز ہے۔ اس کا مطلب دو گھنٹے کی ایچ ڈی مووی کے مقابلے میں ہوگا جس کو فی الحال ڈاؤن لوڈ کرنے میں سات منٹ لگتے ہیں ، اسے چھ سیکنڈ میں ڈاؤن لوڈ کیا جاسکتا ہے۔
$$$123$$$
 جی ہاں! صرف سات سیکنڈ۔ لیکن 5 جی کی صلاحیت تقریبا کسی بھی وقت میں فلمیں ڈاؤن لوڈ کرنے سے کہیں زیادہ ہے۔ ایک بار مکمل 5 مواصلاتی فن تعمیر کی بنیاد رکھے گا جو بدل جائے گا کہ ہم کس طرح کے کام کرتے ہیں۔ شروعات کرنے والوں کے ل ، یہ بدل جائے گا کہ ہم کیسے چلاتے ہیں۔ 5 جی خود مختار گاڑیاں ایک دوسرے اور کسی بھی مدد گار ڈرائیونگ انفراسٹرکچر کے ساتھ مربوط ہونے کی اجازت دے گی۔
$$$123$$$
 چینی تحقیقاتی کمپنی بیدو نے مارچ 2018 میں 5G نیٹ ورک سے منسلک سیلف ڈرائیونگ کاروں کا کامیابی کے ساتھ تجربہ کیا تھا۔ تب سے اس نے پہلے ہی 100 سے زیادہ خود سے چلنے والی بسیں تعمیر کیں۔ پچھلے سال ، چینی حکومت نے 2.2 کلومیٹر ٹریک پر بیجنگ میں ملک کی پہلی 5G خودمختار گاڑیوں کے ٹیسٹ سائٹ کا آغاز کیا۔ اس ٹریک میں چار لینز ہیں جن میں سینسر سمارٹ ٹریفک لائٹس ہیں اور سب سے اہم بات یہ ہے کہ ایک بلٹ میں ہواوے اینٹینا جس میں سپر فاسٹ 5 جی سگنل موجود ہے جو کاروں کو نقل و حرکت کا پتہ لگانے اور بدلتے ہوئے حالات پر رد عمل ظاہر کرنے اور سمارٹ روڈوں اور دوسری کاروں سے ڈیٹا وصول کرنے کی سہولت دیتا ہے۔
$$$123$$$
5 جی صحت کی دیکھ بھال میں انقلاب لائے گی۔ ڈاکٹرز فاصلے پر مریضوں کی تشخیص اور ان کا علاج کرنے میں اہل ہوجائیں گے اگر لاکھوں نہیں تو ہم صحت کی دیکھ بھال تک رسائی حاصل کرسکتے ہیں۔ یہ وہی ہے جو مستقبل کے اسپتالوں کی طرح نظر آسکتا ہے ، علاج کے لیے طویل قطار نہیں ہے۔ ڈاکٹر اپنے مریضوں کو عملی طور پر مربوط کرنے اور جانچنے کے اہل ہوں گے۔
$$$123$$$
 یہاں تک کہ ریموٹ سرجری بھی ممکن ہوگی۔ زیرو لیگ ٹائم کا مطلب ہے کہ روبوٹ سرجنز کے ساتھ اوقات میں اور دور سے سرجری نہیں کی جاسکتی ہیں اور یہ پہلے ہی ہو رہا ہے۔ اس سال ایک چینی سرجن نے دنیا کا پہلا 5 جی سے چلنے والا دماغی سرجری کیا اور اس طرح اس نے ایک مریض پر دور سے کنٹرول والے روبوٹ سرجن استعمال کیے جو 3000 کلومیٹر دور تھا۔ جب کہ ریموٹ سرجری ابھی بھی آزمائشی مرحلے میں ہے ، 5 جی کا شکریہ ، مستقبل قریب میں وہ حقیقت میں حقیقت بن سکتے ہیں
$$$123$$$
ان تمام تکنیکی ترقیوں کے ساتھ 5G چوتھے صنعتی انقلاب کو طاقتور بنائے گا جہاں ہر چیز کو ایک دوسرے سے مربوط کیا جائے گا اور کل کی صنعتی پیداوار کو بدلاؤ سے بدل دیا جائے گا۔
$$$123$$$
 جب کارخانے 5 جی ملازمتوں سے چلنے والی آٹومیشن پر زیادہ بہتر بن جاتے ہیں جو افرادی قوت پر انحصار کرتے ہیں۔ روبوٹ لاکھوں بلیو کالر ملازمتوں کی جگہ لے لے گا اور ہم ممکنہ طور پر ایسی دنیا میں زندہ رہیں گے جس میں کچھ کیشیئر ، سیکیورٹی گارڈز ، ٹیکسی ڈرائیوروں اور مینوفیکچرنگ میں دستی ملازمتوں کے ساتھ ساتھ بدعت اور ٹیک میں مزید ملازمتیں ہوں گی۔
$$$123$$$
 5 جی مصنوعی ذہانت کے ساتھ ، بڑھتی ہوئی حقیقت اور ورچوئل رئیلٹی ہماری روزمرہ کی زندگی کا لازمی جزو بن کر آئیں گی۔ ٹیلی مواصلات ، بائیوٹیکنالوجی اور مصنوعی ذہانت جیسی پیشگی صنعتیں ملٹی بلین منافع کمائیں گی۔ 5 جی کا شکریہ۔ لہذا جو بھی 5 جی ٹکنالوجی کے ساتھ راہ دکھا رہا ہے اسے مستقبل کی عالمی معیشت کی رہنمائی کرنا پڑے گا۔
$$$123$$$
 
$$$123$$$
ابھی ، 5 جی ٹکنالوجی کے حصول کے لئے دوڑ لگانے والے سرفہرست ممالک چین ، امریکہ ، جنوبی کوریا اور جاپان ہیں اور چین سب سے بہتر جگہ ہے کیونکہ اس نے 5 جی کو کمرشل بنانے کے لئے بنیادی ڈھانچے کی ترقی کے لئے سب سے زیادہ کوشش کی ہے۔
$$$123$$$
 ہواوے کا دعوی ہے کہ دوسرے 5 جی مینوفیکچررز کے مقابلے میں یہ مہینوں آگے ہے۔ وہ پہلے ہی روس جیسے ممالک کو اپنا 5 جی نیٹ ورک بنانے میں مدد فراہم کررہے ہیں اور امریکی اس سے خوش نہیں ہیں۔ امریکی ٹیک کے ایک سینئر تجزیہ کار نے بتایا کہ وہ ہر سال دانشورانہ املاک اور ٹکنالوجی میں ہم سے آدھا کھرب ڈالر چوری کرتے ہیں۔
$$$123$$$
امریکہ گذشتہ صدی میں ٹیلی مواصلات کی جدتوں میں سب سے آگے رہا ہے۔
$$$123$$$
 اس قیادت نے امریکی معیشت کو اربوں ڈالر فراہم کیے ہیں۔ فی الحال ، وائرلیس انڈسٹری 4.7 ملین سے زیادہ ملازمتوں کی حمایت کرتی ہے اور امریکی معیشت میں سالانہ 47 ارب ڈالر کی شراکت کرتی ہے۔
$$$123$$$
5 جی کے فوائد سے متعلق کوالکوم کے مطالعے میں کہا گیا ہے کہ اس سے 2035 میں 3.3 ٹریلین ڈالر تک کی آمدنی ہوگی اور 22 ملین ملازمتیں پیدا ہوں گی۔ لہذا 5 جی ریس ہارنے کا مطلب چین کو اربوں ڈالر اور لاکھوں ملازمتوں سے محروم کرنا ہوگا۔
$$$123$$$
 چین نے 2015 کے بعد 5 جی بنیادی ڈھانچے پر امریکا کو 24 ارب ڈالر کی مدد سے پیچھے چھوڑ دیا ہے۔ اس میں 350000 موبائل ٹاورز ہیں جو 5 جی سائٹس کو سپورٹ کرتے ہیں۔ امریکہ کے پاس صرف 30000 ہیں۔ اور اگرچہ جاسوسی کے دعوے پر گوگل اور کوالکوم جیسی اعلی امریکی کارپوریشنوں نے ہواوے کو بلیک لسٹ کرنے کے بعد چین کو ایک بڑا دھچکا لگا ہے ، ہواوے اب بھی پرعزم ہے کہ وہ عالمی 5 جی فراہم کرنے والا ادارہ ہے۔ لہذا اس سے قطع نظر کہ آیا 5 جی کے حصول کے بارے میں چین کی اصل تشویش جاسوسی کے خوف کا نتیجہ ہے یا عالمی معیشت پر حاوی ہے۔
$$$123$$$
5G ریس جیتنے والا ملک عالمی طاقت کو متاثر کرے گا۔ کیا جدول کے سر پر امریکی حیثیت خطرے میں ہے؟ وقت فیصلہ کرے گا۔۔
$$$123$$$
دنیا بھر میں جمہوریت کے نام پر جو تماشہ جاری ہے۔ اس میں اگر کسی کو کچھ نہیں ملا تو وہ عوام ہیں۔ دنیا میں ایک ایسا ملک بھی ہے جس کا نام عوامی جمہوریہ چین ہے اورجہاں حکمران اپنے آپ کو عوام کا خادم سمجھتے ہیں جہاں محض قیام کے ستر برسوں میں کروڑوں لوگو ں کو غربت کی آہنی زنجیر سے نجات دلوا کر آسودہ زندگی کے سفر پر رواں دواں کر دیا گیا ہے۔
$$$123$$$
چین کے صدر مملکت اور چینی کمیونسٹ پارٹی کے جنرل سیکرٹری شی جن پنگغربت کے خاتمے کی کوششوں کی خود نگرانی کرتے ہیں۔
$$$123$$$
حالیہ دنوں وہ صوبہ شان شی کے تھائی یوان شہر کے دورے پر تشری لے گئے اس دورے کے دوران انہوں نے روایتی مینو فیکچرنگ میں جدت، کاروباری اداروں کی سرگرمیوں کی بحالی اور ماحولیاتی تحفظ کے حوالے سے اقدامات کا جائزہ لیا۔
$$$123$$$
انہوں نے شان شی جامع اصلاحاتی مثالی زون اور ایک اسٹیل کمپنی کا دورہ بھی کیا۔
$$$123$$$
اس دورے کے دوران وہ غربت سے نجات پانے والے ایک خاندان سے بھی ملے۔
$$$123$$$
خاندان کے سربراہ 67 سالہ بائی گاؤشان کے خاندان میں حالیہ برسوں میں متعدد مرتبہ خوشگوار لمحات سامنے آئے ہیں۔غربت کے خاتمے کے لیے جاری نو آباد کاری کی پالیسی کے تحت بائی گاؤ شان اور ان کے اہل خانہ نئے مکانات میں منتقل ہو چکے ہیں۔ ان کے 30 سالہ بیٹے نے شادی کر لی ہے اور رواں سال اُن کے گھر ایک پوتا بھی پیدا ہو اہے۔ چینی کمیونسٹ پارٹی کے جنرل سیکرٹری شی جن پنگصوبہ شان شی کے ضلع فانگ چھنگ شن چھون کے دورے کے دوران بائی گاو شان کے گھر تشریف لائے اور اُن کے ساتھ خوشگوار تبادلہ خیال کیا۔
$$$123$$$
اس کے ساتھ ساتھ صدر شی جن پنگ ماحولیاتی تحفظ پر بھی بہت زور دیتے ہیں۔دریائے فنگ حہ صوبہ شان شی میں بہنے والا سب سے بڑا دریا ہے۔ گزشتہ برسوں میں دریا کے پانی اور شہر کے حیاتیاتی ماحول کو بہتر بنانے کے لیے مختلف اقدامات کئے گئے ہیں۔ اس وقت دریائے فنگ حہ اور اس کا متعلقہ علاقہ صاف ستھرے، خوبصورت اور دل کش مناظر والے علاقے میں تبدیل ہو چکا ہے۔
$$$123$$$
اپنے اس دورے کے دوران صدر شی جن پنگ سب سے پہلے ڈا ٹھونگ شہر کے ضلع یون جو کے نامیاتی زرد پھولوں کے مرکز، سی پنگ ٹاون کے فوانگ چھینگ گاوں پہنچے جہاں انہوں نے غربت کے خاتمے کے سلسلے میں پیش رفت کا جائزہ لیا۔
$$$123$$$
ضلع یون جو کے نامیاتی زرد پھولوں کے مرکزجا کرانہوں نے بذاتِ خود کھیتوں میں زرد پھولوں کی صورت حال کو دیکھا اور مقامی کسانوں کے ساتھ بات چیت کی۔
$$$123$$$
کسانوں نے کہا کہ مقامی کمپنیز کی رہنمائی میں زرد پھولوں کی فصل اورفروخت میں استحکام ہے اور اس سے بہت سے خاندانوں کو غربت سے نجات ملی ہے۔صدرِ شی جن پنگ نے زرد پھولوں کی کاشت سے مقامی ترقی میں ہونے والی پیش رفت کی تعریف کی۔
$$$123$$$
سی پنگ ٹاون کے گاؤں فوانگ چھینگ میں صدر مملکت ایک مقامی باشندے بے گو شان کے گھر گئے۔ بے گو شن نے کہا کہ حکومت کی مدد سے ان کا گھر دوسرے علاقے سے یہاں منتقل کیا گیا ہے اور ان کا معیارِ زندگی بہت بہتر ہوا ہے۔
$$$123$$$
انہوں نے اس خوشحال زندگی پر صدر کا شکریہ ادا کیا۔ شی جن پنگ نے کہا کہ چینی کمیونسٹ پارٹی عوام کی خوشحالی کے لیے کام کرتی ہے اور عوام کے لیے مالی طور پر خوشحال ہونے کے راستے تلاش کرنے کی کوشش کرتی ہے۔اس کے بعد جناب شی نے ڈا ٹھونگ میں، بدھ مت دور کے غاروں کے مقام یون گانگ جا کر تاریخی و ثقافتی ورثے کے تحفظ کی صورتِ حال کا جائزہ لیا۔
$$$123$$$
صوبہ شان سی کوئلے کی دولت سے مالامال ہے اور توانائی کی فراہمی کے حوالے سے چین کا بڑا صوبہ ہے۔ فروری2020 تک صوبہ شان سی کی 58کاونٹیز غربت کی حد سے نکل چکی ہیں اور مقامی طور پر غربت کو جڑ سے ختم کر دیا گیا ہے۔
$$$123$$$
چین کے صدر شی جن پنگ کوقومی سلامتی کی وزارت نے گزشتہ ماہ ایک رپورٹ پیش کی جس میں کہا گیا کہ موجودہ کشیدگی میں امریکہ سے جنگ ہو سکتی ہے۔ پچھلے ہفتے چین کی وزارتِ خارجہ نے خطے میں فوجی نقل و حرکت کی وجہ سے واشنگٹن کو خبردار کیا۔چینی حکام کے مطابق امریکہ بحر ہند اور بحر الکاہل میں جدید ترین میزائل نصب کر رہا ہے۔ چینی فوج کے ترجمان نے بھی کہا کہ ان کا ملک اس معاملے کو نظر انداز نہیں کر سکتا۔
$$$123$$$
ان تمام تر واقعات کے پیش نظر کئی دفاعی ماہرین اور تھنک ٹینکس دونوں ممالک کے درمیان ممکنہ تیسری عالمی جنگ کی پیشنگوئی کر رہے ہیں۔ایسی ہی ایک پیشنگوئی 2017ء میں بین الاقوامی امور کے پروفیسرگراہم ایلیسن اپنی کتاب ” جنگ جس سے فرار نہیں “ میں کر چکے ہیں۔موجودہ کشیدگی کی وجہ covid-19ہے ۔
$$$123$$$
کیونکہ امریکی حکام کرونا وائرس کے پھیلاؤ کا ذمہ دار چین کو قرار دے چکے ہیں۔
$$$123$$$
امریکی حکام کے مسلسل متنازعہ بیانات کی وجہ سے کشید گی میں دن بدن اضافہ ہو رہا ہے۔
$$$123$$$
31 جنوری 2020ء کو امریکہ کے سیکرٹری برائے تجارت ولبر روس نے بی بی سی کو دیئے گئے ایک انٹرویو میں کہاتھا کہ چین میں پھیلنے والا کرونا وائرس امریکی معیشت کے لیے مفید ثابت ہو سکتا ہے ۔ اس کے بعد امریکہ کے وزیر خارجہ مائیک پومپیو نے طنزاََ کروناوائرس کو ووھان وائرس کا نام دیا۔
$$$123$$$
پومپیو کے اس متنازعہ بیان کے بعد امریکی صدر ٹرمپ نے محاز سنبھال لیا۔ صدر ٹرمپ نے بھی کرونا وائرس کو چائنہ وائرس کا نام دیا۔ بلکہ صدر ٹرمپ نے چین کونتائج بھگتنے کی دھمکیاں بھی دیں۔ امریکی صدر نے عالمی ادارہ صحت کو بھی نشانے پر رکھا اور اسے بھی چین کے ساتھ ملوث قرار دے کر اسکی فنڈنگ بند کر دی ۔
$$$123$$$
کئی دفاعی تجزیہ نگاروں اور چینی حکام کے مطابق موجودہ کشیدگی امریکہ اورچین کے درمیان جنگ کا باعث بن سکتی ہے ۔
$$$123$$$
دونوں ممالک کرونا وائرس کی تباہ کاریوں کا شکار ہیں ۔ چین اس امتحان سے گزر چکا جبکہ امریکہ میں کرونا وائرس کی تباہ کاریاں شدت سے جاری ہیں۔ امریکہ میں 24گھنٹوں میں اوسطاََ 2ہزار لوگ مر جاتے ہیں۔ جہاں تک چین کی بات ہے تو یہ امن پسند ملک ہے ۔ چین کو جنگ پسند ملک نہیں کہا جاسکتا۔ چین کی دن دوگنی رات چوگنی ترقی کا راز بھی یہی ہے۔ یہ بھی حقیقت ہے کہ اگر امریکہ کو معاشی اور دفاعی اعتبار سے خطرہ ہے تو صرف چین سے ہے ۔
$$$123$$$
یعنی امریکہ کی اجارہ داری کو چین ہی ختم کر سکتا ہے۔ خصوصاََ پچھلے کچھ عرصہ سے چین کی زبردست معاشی ترقی امریکہ کے لیے خطرے کی گھنٹی تصور کی جاتی ہے۔ امریکہ کی اجارہ داری کا خاتمہ محض معیشت کی بنیاد پر ہو گا۔ اور چین امریکہ کو معاشی جنگ میں شکست دیتا نظر آرہا ہے۔
$$$123$$$
ہم موجودہ کشیدگی کو دو تناظر سے دیکھ سکتے ہیں۔پہلا یہ کہ امریکہ میں کرونا وائرس کی تباہ کاریاں جاری ہیں ۔
$$$123$$$
امریکہ کی معیشت تاریخ کے بد ترین دور سے گزر رہی ہے ۔ covid-19سے پہلے ہی امریکہ کو غربت اور بے روزگاری کا سامنا تھا۔ اور اب کرونا وائرس نے تو اِس پر ایک اور کاری ضرب لگا دی ہے ۔ امریکہ میں کرونا وائرس شروع ہونے سے پہلے ہی امریکی ماہر اقتصادیات میشل میئر نے کہا تھا کہ نوکریاں ، دولت اور اعتماد سب ختم ہو جائے گا ۔جبکہ بینک آف امریکہ خدشہ ظاہر کر چکا ہے کہ بے روزگاری کا تناسب دو گنا بڑھ جائے گا، جس کے بعد تقریباََ ہر ماہ ایک ملین نوکریاں ختم ہو جائیں گی۔
$$$123$$$
تاریخ کی بد ترین صورتحال سے متاثر امریکہ اپنے معاشی حریف چین کو دباؤ میں رکھنا چاہتا ہے تا کہ اس کی توجہ معاشی ترقی پر کم رہے جو کہ امریکہ کے لیے تباہ کُن ہے ۔
$$$123$$$
دوسری وجہ یہ ہے کہ امریکہ میں صدارتی انتخابات کے لیے مہم کسی حد تک شروع ہو چکی ہے ۔ امریکی صدر اپنی ناکامیوں کو چھپانے کے لیے چین پر الزام تراشی کر رہے ہیں۔ وہ اس الزام تراشی کو ایک ہتھیا ر کے طور پر استعمال کر رہے ہیں۔
$$$123$$$
یعنی وہ عوام کی توجہ اصل مسئلہ سے ہٹانا چاہتے ہیں۔ وہ یہ سمجھتے ہیں کہ چین پر الزام تراشی کر کے الیکشن میں ہونے والے یقینی نقصانات کو کم کیا جا سکتا ہے۔ جہاں تک لفظوں کی جنگ کی بات ہے تو اس کو اتنا سنجیدہ نہیں لینا چاہیے کیونکہ امریکی صدر غیر سنجیدہ بیانات کے حوالے سے کافی شہرت رکھتے ہیں۔ بعض اوقات تو اُن کے غیر سنجیدہ بیانات دشمن کے فائدے کا باعث بھی بن جاتے ہیں۔
$$$123$$$
حال ہی میں پیو ریسرچ نے ایک رپورٹ جاری کی جس کے مطابق صرف 29فیصد لوگ یہ سمجھتے ہیں کہ ٹرمپ عالمی امور پر درست اقدامات کر سکتے ہیں۔
$$$123$$$
سوال یہ پیدا ہوتا ہے کہ کیاامریکہ اور چین کے درمیان جاری لفظی جنگ تیسری عالمی جنگ کا باعث بن سکتی ہے ۔ یہ بات طے ہے کہ کرونا وائرس کی موجودہ تباہ کاریوں میں کوئی بھی ملک جنگ کا متحمل نہیں ہو سکتا ۔
$$$123$$$
خاص طور پر امریکہ جہاں 80ہزار کے قریب لوگ کرونا وائر س کی وجہ سے مر چکے ہیں۔ امریکہ کی معیشت منہ کے بل گر چکی ہے ۔ ایشائی ترقیاتی بینک عالمی معیشت کو 347 ارب ڈالر کے نقصانات کا خدشہ ظاہر کر چکا ہے ۔ امریکی صدر کی مسلسل بیان بازی اور الزام تراشی کا مقصد محض اپنی ناکامیوں کو چھپانا ہے تا کہ آئندہ الیکشن میں ممکنہ ناکامی کوکامیابی میں بدلا جاسکے۔ میرے خیال میں موجودہ لفظوں کی جنگ محض لفظوں کی جنگ ہی رہے گی۔
$$$123$$$
اس دن کی تباہی اور بربادی کو فلسطین کی تاریخ میں ہی نہیں بلکہ آج دنیا کی مہذب تاریخ میں ”یوم نکبہ“ یعنی تباہی وبربادی کا بہت بڑا دن کے عنوان سے یاد کیا جاتا ہے
$$$123$$$
فلسطین پر صہیونیوں کی جعلی ریاست کے قیام کی تاریخ 15مئی سنہ1948ء ہے۔ یہ وہ سیاہ ترین دن ہے کہ جب انبیاء علیہم السلام کی مقدس سرزمین پر دنیا بھر سے لا کر بسائے جانے والے صہیونیوں نے عالمی استعماری قوتوں برطانیہ اور امریکہ کی پشت پناہی میں اپنا ناجائز اور غاصبانہ تسلط قائم کر لیا اور سرزمین فلسطین پر اسرائیل نامی ریاست کا وجود عمل میں لایا گیا۔
$$$123$$$
ا س دن فلسطینی عربوں کو قیامت سے گزرنا پڑا۔ ایک طرف براہ راست صہیونی دہشت گرد تنطیموں نے فلسطینی عربوں کا قتل عام کیا، عزتوں کو تاراج کیا، فلسطینیوں کے گھروں کو مسمار کیا تو ساتھ ساتھ فلسطینیوں کو فلسطین سے باہر بھی دھکیل پھینکا اور ایک ہی دن میں آٹھ لاکھ سے زیادہ مظلوم فلسطینی عرب اپنے ہی وطن اور گھر سے محروم کر دئیے گئے اور پڑوس میں موجود ریاستوں من جملہ لبنان، شام، اردن اور مصر میں پناہ گزین ہونے پر مجبور ہوئے۔
$$$123$$$
اس دن کی تباہی اور بربادی کو فلسطین کی تاریخ میں ہی نہیں بلکہ آج دنیا کی مہذب تاریخ میں ”یوم نکبہ“ یعنی تباہی وبربادی کا بہت بڑا دن کے عنوان سے یاد کیا جاتا ہے۔ یہ دن پوری دنیا میں فلسطین کے باشندوں اور فلسطینیوں کے حقوق کے دفاع میں یوم نکبہ کے عنوان سے یاد کیا جاتاہے۔ فلسطینی عوام یون نکبہ کو ایک بہت بڑی تباہی اور قیامت کے دن تشبیہ دیتے ہیں، یقینا یہ دن قیامت سے کم نہیں تھا کہ جب دوسری جگہ سے آئے ہوئے صہیونیوں نے فلسطین پر قبضہ کیا اور فلسطین کے اصل باشندوں یعنی فلسطینی عربوں کو اس سرزمین سے دھکیل پھینکا۔
$$$123$$$
یوم منکبہ 15مئی کو منایا جاتا ہے اور اس دن فلسطینی عوام کے ساتھ ہونے والی دنیا کی سب ست بڑی نا انصافی پر احتجاج کیا جاتا ہے۔ جہاں یہ دن تاریخ میں فلسطینیوں کی اپنی سرزمین سے بے دخلی کا دن ہے وہاں موجودہ دور میں یہ دن اب فلسطینیوں کے ان کے وطن واپسی کی تحریک کا ایک یاد گار دن بن چکا ہے۔ یعنی فلسطینیوں کا حق واپسی۔ فلسطینیوں کے حق واپسی کی تحریک ایک ایسی تحریک ہے کہ جس میں فلسطین کے عوام کا نعرہ ہے کہ وہ فلسطین واپس آئیں گے اور دنیا کی کوئی طاقت بشمول عالمی ادارے بھی فلسطینیوں کے حق واپسی کو نا چاہتے ہوئے بھی تسلیم کرنے پر مجبور ہیں۔
$$$123$$$
موجودہ حالات کہ جس میں دنیا کورونا وائرس کی وجہ سے لاک ڈاؤن کا شکار ہے اور دنیا کے بیشتر ممالک اس عالمی وباء کے مقابلہ میں بے بس نظر آ رہے ہیں ایسے حالات میں نوجوان نسل کے سامنے یہ حقائق ضرور بیان کئے جانے چاہئیں کہ انبیاء علیہم السلام کی سرزمین مقدس فلسطین پر سنہ1948ء میں ایک ایسے کورونا نے حملہ کیا ہے کہ جس کو اسرائیل کہا جاتا ہے۔
$$$123$$$
اسرائیل سنہ1948ء کا ایک ایسا کورونا وائرس ہے کہ جس نے گذشتہ73برس میں فلسطینیوں پر بے پناہ مظالم کی داستانیں رقم کر دی ہیں۔ آج اس سنہ1948ء کے اسرائیل نامی کورونا وائرس کے باعث ہزاروں فلسطینی قید و بند میں ہیں، لاکھوں کی تعداد میں اپنے گھروں سے بے گھر ہو چکے ہیں، اپنی زمینوں اور اپنے گھروں سے محروم ہو چکے ہیں، غزہ کی پٹی مسلسل 13برس سے اس اسرائیل کورونا کے باعث لاک ڈاؤن کا شکار ہے جہاں بیس لاکھ سے زائد انسانی جانیں موت کی آغوش کے قریب جا پہنچی ہیں۔
$$$123$$$
یہ وہ مختصر حالات ہیں کہ جن کو یہاں پر بیان کیا گیا ہے اور اگرفلسطین پر مسلط ہونے والے سنہ1948ء کے وکورونا وائرس اسرائیل کی ستم ظریفی اور ظلم کی داستانیں تحریر کی جائیں تو کئی سالوں کی محنت درکار ہو گی۔ بہر حال ان حالات کو یہاں بیان کرنے کا مقصد یہ ہے کہ حالیہ حالات میں جہاں دنیا ایک کورونا وائرس سنہ2019کا مقابلہ کر رہی ہے وہاں اس دنیا کو اس سوچ کی طرف متوجہ کروانا ہے کہ اگر دنیا کی غیور قوموں اور ان کی حکومتوں نے سنہ1948ء میں دنیا میں وجود پانے والے کورونا وائرس یعنی اسرائیل کی روک تھام کی ہوتی تو شاید آج فلسطین میں خون کی ندیاں نہ بہائی جا رہی ہوتیں۔
$$$123$$$
لہذاٰ یہ بات کہنا بے جا نہیں ہے کہ موجودہ کورونا وائرس ہو یا سنہ1948ء میں دنیا پر لگنے والا اسرائیل نامی کورونا وائرس ہوں دونوں ہی دنیائے انسانیت کے لئے سنگین خطرہ ہیں۔
$$$123$$$
سنہ48ء کا یہ کورونا وائرس مسلسل نت نئے انداز سے دنیا میں ظلم اور بربریت کی داستان رقم کر رہاہے۔ دہشت گردگروہوں کی مدد کرنے سے لے لے دوسرے ممالک میں قتل وغارت کرنے جیسے اقدامات اسرائیل کے لئے عام نوعیت کی بات تصور ہوتی ہے۔
$$$123$$$
یہ اسرائیل نامی کورونا وائرس دنیا کے مختلف ممالک میں اپنے من پسند افراد کو مالی مراعات سے نواز کر انارکی پیدا کرتا ہے تو ساتھ ساتھ دہشت گردی کو بھی فروغ دیتا ہے۔ کشمیر کی بات کریں تو یہاں بھارتی جارحیت کو نت نئے انداز سے کشمیریوں پر جارحیت جاری رکھنے کے حربہ سکھانے والا یہ جرثومہ اسرائیل ہے۔ آج فلسطین میں ہونے والے مظالم اور مقبوضة کشمیر میں ہونے والے مظالم کو دیکھ کر واضح طور پر اندازہ لگایا جا سکتا ہے کہ اسلحہ سے لے کر قتل وغارت اور ظلم کے طریقوں میں ایک سو فیصد مماثلت پائی جاتی ہے۔
$$$123$$$
یہ اسرائیل کورونا وائرس نہ صرف فلسطین پر قبضہ جمائے ہوئے ہے بلکہ پوری دنیا کے امن کے لئے خطرہ بن چکا ہے۔
$$$123$$$
پاکستان میں بھی چند ایک ایسے نا عاقبت اندیش افراد موجود ہیں کہ جو اس سنہ48ء کے کورونا وائرس کے پھیلاؤ کا باعث بن رہے ہیں اور زر غلامی میں اس قدر آگے نکل چکے ہیں کہ بانیان پاکستان قائد اعظم محمد علی جناح اور علامہ اقبال کے نظریات اور افکار کو بھی روند ڈالا ہے، نظریہ پاکستان کی کھلم کھلا دھجیاں اڑاتے ہیں۔
$$$123$$$
آج جب کسی کو علم ہوتا ہے کہ اسرائیل نواز لوگ پاکستان کی پارلیمنٹ میں بھی پہنچ چکے ہیں تو وہ حیرت سے منہ کھولے ہی رہ جاتا ہے۔ جب کوئی ایسا شخص کہ جس نے ماضی میں پاکستان کے دفاعی اداروں اور مسلح افواج میں خدمات انجام دی ہوتی ہیں اور پھر وہ نکل کر سامنے آتا ہے اور اسرائیل کی حمایت میں نت نئے انداز اپنا کراس بات کی کوشش کرتا ہے کہ جس کا مقصد پاکستان کو بھی اس سنہ 48ء کے اسرائیل نامی کورونا وائرس کا شکار کرنا ہوتا ہے۔
$$$123$$$
یقینا سنگین صورتحال ہے۔ موجودہ حالات میں کہ جب فلسطین سمیت دنیا بھر کو عالمی وباء کا سامنا ہے وہاں فلسطین کو اس وباء کے ساتھ ساتھ سنہ48ء میں لگنے والی خطر ناک صہیونی کورونا وائرس وباء کا سامنا ہے۔ ایسے حالات میں کہ ایک طرف امریکی صدر ڈونالڈ ٹرمپ کی جانب سے مسئلہ فلسطین کو ناپید کرنے اور فلسطین پر صہیونیوں کی غاصب ریاست اسرائیل کی مکمل اجارہ داری قائم کرنے کی کوشش جاری ہے اور اس عنوان سے امریکی صدر نے صدی کی ڈیل نامی منصوبہ بھی جاری کیا ہے جس کے تحت پہلے امریکہ نے امریکی سفارتخانہ کو تل ابیب سے نکال کر یروشلم یعنی القدس شہر میں منتقل کیا او ر دنیا کو یہ تاثر دیا کہ القدس شہر غاصب صہیونی ریاست اسرائیل کا دارلحکومت ہے تاہم دنیا کے تمام اور بیشتر ممالک نے امریکی فیصلہ اور اس اعلان کو یکسر مسترد کر دیا اور ثابت کیا کہ تاریخی و ثقافتی ہر اعتبار سے القدس شہر فلسطین کا ابدی دارلحکومت تھا اور ہے۔
$$$123$$$
لہذا امریکی صدر کو یہ اختیار حاصل نہیں ہے کہ وہ فلسطین سے متعلق قدس کے علاقہ کی شناخت کو اسرائیل کی حمایت میں تبدیل کر دیں اور پوری دنیا خاموشی سے اس فیصلہ کو مان لے۔ ان تمام حوادث کے باوجود امریکی صدر ٹرمپ کی جانب سے صدی کی ڈیل نامی منصوبہ کے تحت فلسطینیوں پر دباؤ جاری ہے کہ وہ فلسطین کا سودا کر دیں لیکن فلسطین کے تمام سیاسی و مذہبی عناصر نے متحدہ اور مشترکہ فیصلہ سناتے ہوئے امریکی صدر کی جانب سے پیش کی جانے والی صدی کی ڈیل کو مسترد کر دیا ہے اور اسیے ردی کی ٹوکری میں ڈال دیا ہے۔
$$$123$$$
امریکی اور اسرائیلی منصوبوں کو عملی جامہ پہنانے کے لئے کورونا وائرس سے زیادہ خطر ناک وائرس یہ عرب حکمران بھی ہیں کہ جو اسرائیل سے دوستانہ تعلقات قائم کرنے اور فلسطین کی شناخت کو مسخ کرنے کے ناپاک منصوبہ پر عمل پیرا ہیں۔ اس کی ایک واضح مثال حال ہی میں عرب ممالک میں ایک ایسا ڈرامہ سیریل نشر کیا جا رہاہے جس میں نہ صرف فلسطین کی تاریخ کو مسخ کیا گیا ہے بلکہ ڈرامہ کے مکالمہ میں غاصب اسرائیل کی حمایت اور اسرائیل کو قانونی جواز بھی دینے کی کوشش کی گئی ہے،اس ڈرامہ کے مکالمہ میں فلسطین کی سرزمین کو صہیونیوں کی سرزمین قرار دیا گیا ہے اور حتیٰ مکالمہ میں فلسطینیو ں پر ہونے والے انسانیت سوز مظالم پر بھی چشم کشائی کے ساتھ ساتھ صہیونیوں کے ظلم کو درست ثابت کرنے کی کوشش کی گئی ہے۔
$$$123$$$
خلاصہ یہ ہے کہ فلسطین کے عوام پر سنہ1948ء کے بعد سے ہر دن ہی نکبہ بن کر گزر رہاہے اور فلسطین کو جہاں دنیاکے دیگر مسائل اور مشکلات کا سامنا ہے وہاں سب سے بڑا مسئلہ فلسطین کی سرزمین مقدس پر باہر سے آ کر بس جانے والے صہیونیوں کی جعلی ریاست اسرائیل یعنی سنہ1948ء کے کورونا وائرس کے مسلط ہونے کا مسئلہ ہے جس سے آج بھی فلسطینی عرب نبرد آزما ہے اور یہ فلسطینیوں کے مزاحمت ہی ہے کہ جس نے آج تک فلسطین کے مسئلہ کو حرارت اور دوام بخشی ہے اور پاکستان سمیت دنیا بھر کے غیور انسانوں کے دلوں میں ایک انگیزہ پیدا کر رکھا ہے۔ اسرائیل اور حالیہ کورونا وائرس پوری دنیائے انسانیت کے لئے سنگین خطرہ ہیں۔
$$$123$$$
عالمی سطح پر نوول کورونا وائرس کے بڑھتے ہوئے کیسز دنیا کے سبھی ممالک کے لیے کسی بڑی آزمائش سے کم نہیں ہیں۔ عالمی سطح پر قیمتی انسانی جانوں کا ضیاع پوری انسانیت کے لیے لمحہ فکریہ ہے۔ایسے مشکل وقت میں دنیا کی نظریں یقینی طور پر بڑے ممالک کی قیادتوں پر بھی ہیں جہاں وسائل کی دستیابی سے یہ توقعات اور امیدیں وابستہ ہیں کہ جلد ویکسین کی تیاری سے اس وبا سے نجات ممکن ہو گی۔
$$$123$$$
مگر دنیا کی واحد سپر پاور کہلانے والے ملک امریکہ میں نوول کورونا وائرس کے باعث وسیع ہلاکتوں اور متاثرہ مریضوں کی تعداد میں ہوشربا اضافے کے باوجود سیاسی ترجیحات میں کوئی تبدیلی دیکھنے میں نہیں آ رہی ہے۔
$$$123$$$
نوول کورونا وائرس نے امریکی عوام کے ساتھ ساتھ صدارتی وائٹ ہاوس کو بھی اپنا نشانہ بنایا ہوا ہے۔
$$$123$$$
اعلیٰ امریکی عہدہ دار وائرس کا شکار ہونے کے بعد خود کو رفتہ رفتہ قرنطین کر رہے ہیں لیکن اس سب کے باوجود امریکی سیاستدانوں کی چین مخالف الزام تراشی بدستور جاری ہے۔
$$$123$$$
امریکی حلقوں نے یہ موقف اپنایا کہ وائرس چین کے شہر ووہان کی ایک لیب کی پیداوار ہے مگر ڈبلیو ایچ او سمیت دنیا کے مستند ماہرین نے امریکی بیانیے کو مسترد کرتے ہوئے وائرس کو قدرتی قرار دیا۔چین نے واضح کیا کہ وائرس سے متعلق تحقیق سیاستدانوں کا نہیں بلکہ سائنسدانوں کا کام ہے لہذا انھیں اپنا کام کرنے دیجیے۔
$$$123$$$
امریکہ کی یہ کوشش بھی جاری ہے کہ چین کی مخالفت میں دیگر ممالک کو اپنا ہمنوا بنایا جائے۔
$$$123$$$
متعدد تجزیہ نگار صدر ٹرمپ کے ان اقدامات کو نومبر میں ہونے والے صدارتی انتخابات میں کامیابی کے لیے "چین کارڈ" کا استعمال قرار دے رہے ہیں۔دوسری جانب چین واضح کر چکا ہے کہ اُسے عراق سمجھنے کی غلط فہمی میں مبتلا نہ رہا جائے۔چین اپنے جائز مفادات کا تحفظ کرنا بخوبی جانتا ہے۔دنیا کو یاد ہو گا کہ دو ہزار تین میں عراق میں کیمیائی ہتھیاروں کی موجودگی کا بہانہ بنا کر امریکہ نے عراق پر چڑھائی کر دی تھی مگر بعد کے حقائق نے ثابت کیا کہ اس سرگرمی کے درپردہ مقاصد کچھ اور تھے۔
$$$123$$$
اگرچہ بعد میں امریکہ سمیت دیگر ممالک کی قیادتوں نے عراق پر حملے کو غلطی تسلیم کر لیا مگر اُس وقت بہت دیر ہو چکی تھی اور عراق آج بھی مسلح تنازعات کا شکار ہے۔
$$$123$$$
چین کی مخالفت میں امریکہ اپنے دیگر اتحادی ممالک کو اپنے ساتھ رکھنا چاہتا ہے اور اس کے لیے وہ ہر حربہ استعمال کر رہا ہے۔اسی باعث دیگر ممالک بھی تشویش میں مبتلا ہیں۔ حالیہ دنوں آسٹریلوی جریدے " سڈنی مارننگ ہیرالڈ" نے ایک رپورٹ شائع کی جس میں کہا گیا کہ آسٹریلیا امریکہ کی جانب سے ووہان لیب سے متعلق غیر مصدقہ دعوے کے باعث پریشانی کا شکار ہے۔
$$$123$$$
رپورٹ کے مطابق آسٹریلوی " ڈیلی ٹیلی گراف" نے دو تاریخ کو پندرہ صفحات پر مشتمل ایک خفیہ دستاویز جاری کی جس میں کہا گیا ہے کہ نوول کورونا وائرس ممکنہ طور پر ووہان کی لیب سے آیا ہے ۔آسٹریلوی حکومت اور سینئر انٹیلی جنس حکام نے یہ شبہ ظاہر کیا ہے کہ یہ نام نہاد خفیہ فائل کینبرا میں امریکی سفارتخانے کے ایک اہلکار کی جانب سے دانستہ میڈیا کو جاری کی گئی ہے۔
$$$123$$$
آسٹریلوی حکام بھی قائل ہیں کہ امریکہ آسٹریلوی میڈیا میں اپنا اثر ورسوخ استعمال کر رہا ہے تاکہ چین مخالف جذبات کو ہوا دی جا سکے۔
$$$123$$$
آسٹریلوی میڈیا میں یہ بھی کہا جا رہا ہے حقائق واضح کرتے ہیں کہ امریکہ وبا پر کنٹرول کھو چکا ہے اور اپنے اتحادی ممالک میں وبا کے پھیلاو کا موجب بھی بن رہا ہے۔اس سے پہلے لاطینی امریکی اور افریقی ممالک سے بھی ایسے ہی شکوے سامنے آئے تھے کہ امریکہ نے ایک ایسے وقت میں تارکین وطن کو اپنے ممالک بھیجنے کا فیصلہ کیا جب ملک میں وبا سنگین ہو چکی تھی۔
$$$123$$$
اسی طرح دنیا بھر میں وائرس کی ابتدا سے متعلق بھی بحث بدستور جاری ہے۔چین کے شہر ووہان کو نوول کورونا وائرس کا ابتدائی مرکز قرار دیا گیا تھا مگر بعد میں دنیا کے مختلف ممالک بشمول فرانس،اٹلی،برطانیہ سے سامنے آنے والی رپورٹس کچھ اور کہانی پیش کرتی ہیں۔ امریکی میڈیا میں حالیہ دنوں تواتر سے ایسی رپورٹس سامنے آئیں جس میں وائرس کی شروعات پر شکوک و شبہات کا اظہار کیا گیا ہے۔
$$$123$$$
امریکی ریاست نیو جرسی کے شہر بیلی ویلی کے میئر مائیکل ملہم کے حوالے سے بتایا گیا کہ وہ نومبر دو ہزار انیس میں ہی کووڈ-19 سے متاثر ہوگئے تھے۔میئر کی تازہ ترین تشخیصی رپورٹس کے مطابق ان کے جسم میں پہلے سے ہی کورونا وائرس اینٹی باڈیز موجود ہیں۔ جبکہ امریکہ کا اس حوالے سے یہ موقف رہا ہے کہ وہاں کووڈ-19 سے متاثرہ پہلے کیس کی تشخیص جنوری 2020 میں ہوئی تھی۔
$$$123$$$
یہ تاریخ مائیکل ملہم کے انفیکشن سے دو ماہ بعد کی ہے۔
$$$123$$$
گیارہ مارچ کو امریکی کانگریس کے ایوان نمائندگان میں کورونا وائرس کے بارے میں سماعت کے موقع پر، امریکی سی ڈی سی کے ڈائریکٹر ریڈ فیلڈ نے اپنے بیان میں کہا کہ امریکہ میں کووڈ-19 سے ہلاکتوں کے ایسے متعدد کیسز موجود ہیں جنہیں پہلے فلو کی وجہ سے ہونی والی اموات کے طور پر درج کیا گیا تھا۔
$$$123$$$
اس کے علاوہ امریکی نرسنگ ہومز اور نگہداشت کے دیگر اداروں میں نظام تنفس کے امراض کا اچانک سامنے آنا بھی توجہ طلب نکتہ ہے۔
$$$123$$$
اسٹینفورڈ یونیورسٹی کی سترہ اپریل کو جاری ہونے والی ایک تحقیقی رپورٹ میں کہا گیا ہے کہ محققین نے کیلیفورنیا ریاست کی سانتا کلارا کاؤنٹی میں 3300 افراد کے نمونوں کا تجزیہ کیا، جو یہ ظاہر کرتا ہے کہ امریکہ میں کورونا وائرس سے متاثرہ افراد کی اصل تعداد سرکاری طور پر بتائی جانے والی تعداد سے 50 تا 85 گنا زائد ہوسکتی ہے۔
$$$123$$$
امریکہ کووڈ۔19ے باعث اس وقت ہلاکتوں کے اعتبار سے سب سے بڑا ملک ہے۔امریکہ میں اندرونی حلقوں سمیت عالمی برادری بھی انسداد وبا میں ٹرمپ انتظامیہ کے سست ردعمل پر تنقید کر رہی ہے۔ بالخصوص امریکہ کی جانب سے ملکی سطح کے علاوہ بیرونی ممالک میں قائم کی جانے والی حیاتیاتی لیبز کے حوالے سے بھی عالمی حلقوں میں تشویش پائی جا رہی ہے اور بہت سارے سوالات سامنے آ رہے ہیں۔
$$$123$$$
ناقدین گزشتہ برس جولائی میں امریکہ کی جانب سے میری لینڈ میں فورٹ ڈیٹریک بائیو کیمیکل بیس کی اچانک بندش کی بابت بھی جاننا چاہتے ہیں جبکہ دنیا کے مختلف ممالک میں موجود ایسی حیاتیاتی تجربہ گاہوں کی موجودگی اور حقائق سے آگاہی چاہتے ہیں۔
$$$123$$$
ایک ایسی کٹھن آزمائش میں جب انسانیت کی بقاء ایک چیلنج بن چکی ہے وہاں سیاسی مفادات کی جستجو کسی کے مفاد میں نہیں ہے۔یہ وقت ایک دوسرے پر الزام تراشی کا نہیں ہے۔چین اور امریکہ دونوں کا اس وبا کے خلاف اتحاد و تعاون عالمگیر مفاد میں ہے لیکن یہ اسی صورت میں ممکن ہے جب خودغرضی،اناپرستی اور متکبرانہ رویوں کو ترک کیا جائے اور کھلے پن اور شفافیت سے آگے بڑھتے ہوئے انسانیت کی خدمت کی جائے۔
$$$123$$$
روایات ،ثقافت،تہذیب وتمدّن اور انسانی تکوین میں متنوع تبدیلیاں وقت اور حالات کے دھارے میں کیسے و قوع پذیر ہوتی ہیں اسکا اندازہ اس ایک بات سے کیا جا سکتا ہے کہ ایک زمانے سے چھینک کومس کال کی علامت سمجھا جا تا آرہا ہے یعنی چھینک کا مطلب تھا کہ کوئی آپ کو یاد کر رہا ہے لیکن آج وہی چھینک خطرے ،دہشت اور خوف کی علامت بن چکی ہے جیسا کہ نمونیا سے مشابہ اور نظامِ تنفس کو متاثر کرنے والی وباء یکم دسمبر 2019 کو چین کے صو بہ ہوبی کے دارالخلافہ ووہان کی مچھلی منڈی سے متصل علاقہ سے پہلی بار منظرعام پر آئی، جس نے دیکھتے ہی دیکھتے 4.5ارب سال پہلے تشکیل پانے والے 510.1 ملین مربع کلو میٹر رقبہ پر محیط نظام شمسی کے سیارہ زمین یعنی کرہ ارض کے طول و عرض میں بسنے والے7.8بلین افراد کو بلواسطہ و بلا واسطہ اپنی لپیٹ میں لے لیاہے،ابتک مصدّقہ متاثرین کی تعداد لاکھوں میں جا چکی ہے، جبکہ ہزاروں افراداپنی زندگی کی بازی ہار چکے ہیں اور دنیا کے بیشتر ممالک کے نظام ہائے صحت اس کے سامنے بے بسی کا شکار ہیں۔
$$$123$$$
اس وباء کی تباہ کاریوں کے پیش نظر عالمی ادارہ صحت نے 11مارچ2020 کو اسے عالمی وباء قرار دیا ہے اور اسے نوول کرونا (Covid-19)کا نام دیا گیا ہے، یہ ایک شدید متعدی بیماری ہے ا ور اس کے وائرس میں جوہری ایٹم کے پھیلاؤکی طرح 2 سے 4، 4 سے 8 اور 8 سے 16 میں تقسیم ہو کر بڑھنے کی صلاحیت موجود ہے،اس کی ناولٹی کا مطلب ہے کہ اس سے کسی کو استثنیٰ نہیں ہے، اس کے پھیلاؤکی وجوہات و اسباب اور تدارک کا تعین تاحال واضح طور پر سامنے نہیں آ سکا، عالمی ادارہ صحت کے حکام کے مطابق اس مرض سے بچاو کے لئے 70سے زائد قسم کی مختلف ویکسین تیاری کے مراحل میں ہیں اور تادمِ تحریر یہ لاعلاج مرض ہے، سائنس کے اتنے ترقی یافتہ ہونے اور شعبہ طب کے جدید منازل طے کرنے کے باوجود آج بھی اس وبائی مرض سے بچاو کا وہی ایک سینکڑوں سال پرانا طریقہ علاج دستیاب ہے اور وہ ہے" احتیاط، احتیاط یا پھر وفات"
$$$123$$$
سو بنی نوع انسان کو اس وقت ایسی غیر مرئی آفت کا سامنا ہے جس کا اپنا سائز 125 نینو میٹر سے بھی کم ہے لیکن اس کی دھماکے دار انٹری اور پھیلاؤنے نہ صرف سابقہ معاشی عشاریوں اور عالمی معیشت دانوں کی پیشین گوئیوں کو تلپٹ کر کے رکھ دیا ہے بلکہ نظام زندگی کے ہر شعبہ کو تہہ وبالا کردیا ہے، مذہبی رسومات سے ثقافتی روایات تک، صنعتی کارخانوں سے تجارتی کاروبارتک، سیاحت سے زراعت تک، ہالی وڈ کی چکا چوندرعنائیوں سے کھیل کے میدانوں تک، سرمایہ دار سے دیہاڑی دار تک، آئل مارکیٹ، ذرائع نقل و حمل اور رسل ورسائل، فضائی، بحری اور پبلک ٹرانسپورٹ سمیت کوئی ایسا شعبہ نہیں جو اس کی لپیٹ میں نہ آیا ہو، الغرض طرز زندگی اور عالمی طرز معاشرت کا نمونہ بالکل بدل کر رہ گیا ہے اور سماجی رویوں کا نیا رنگ دیکھنے میںآ رہا ہے۔
$$$123$$$
اس عالمی وباء نے جہاں دنیا میں دولت، طاقت اور برتری کے معیار بدل دیئے ہیں وہاں اس بات کی یاددہانی بھی کرائی ہے کہ انسان فانی ہے اور اقتدار اعلیٰ اور طاقت کا سرچشمہ صرف خدائے بزرگ و برتر کی ذات ہے، اللہ ہی سپریم ہے، اس وباء نے دنیا کی بے ثباتی و ناپائیداری اور اللہ جل جلالہ کی لافانی حاکمیت کوروز روشن کی طرح عیاں کر دیا ہے کہ ایک نظر نہ آنے والا وائرس خود کو سپر طاقت سمجھنے والے انسان پر کتنا بھاری ہے اس کا ثبوت بین الاقوامی معاشی و مالیاتی اداروں کی رپورٹس سے عیاں ہے کہ عالمی معیشت رواں صدی کی شدید ترین کساد بازاری سے گزر رہی ہے، عالمی ترقی کی شرح نمو ڈرامائی انداز سے سکڑی ہے، مختلف ممالک کے لئے ادائیگیوں کا توازن برقرار رکھنا مشکل ہو چکا ہے، جاری کھاتوں کے مالی خسارہ میں اضافہ ہو رہا ہے جبکہ مجموعی عالمی معاشی نقصان ٹریلین ڈالرز تک جائے گا، معاشی ناہمواری، غذائی قلت، بے روزگاری اور معاشی بحران جیسے خدشات کے ساتھ ساتھ اس وبا ء نے د نیا کو ایسے چوراہے پر لاکھڑا کیا ہے جہاں ایک چومکھی جنگ کا سامنا ہے، ایک طرف تو اس مرض سے بچاؤ کی خاطر سماجی دوری اختیار کر کے اس کے پھیلاو کو روکنا ہے تو دوسری طرف معاشی و معاشرتی سرگرمیوں کی بحالی کا چیلنج ہے، تیسری طرف مہنگائی و بے روزگاری کے جن کو واپس بوتل میں بند کرنا تو چوتھی طرف اس مرض کے خاتمے کے لئے اس کے علاج کو یقینی بنانا ہے، یہ امر ناگزیر ہے کیونکہ جیسے جیسے کرونا میں طوالت کے باعث متاثرین کی تعداد میں اضافہ ہوتا جا رہاہے ویسے ویسے غربت اور بے روز گاری کا گراف بھی بڑھتا جا رہا ہے ان حالات میں انسانی حقوق، صحت اور مالیات کے عالمی اداروں یو این او، ڈبلیو ایچ او، ورلڈ بنک اور آئی ایم ایف کو آگاہی اور رہنمائی کے فیزسے نکل کرخیر خواہی کی طرف آنا چاہیے اسی طرح حکومتوں کو بھی افتتاحی اور رونمائی کے موڈ سے نکل کرعملی کاروائی کی طرف آنا چاہیے تا کہ دنیا کے غریب ترین اور سب سے زیادہ کمزور طبقے کے لیے غیر جانب داری اور برابری کی بنیاد پر عملی طور پر مدد کو یقینی بنایا جا سکے۔
$$$123$$$
حکومت پاکستان بھی اس وباء پر قابو پانے کے لئے تمام وسائل بروئے کار لا رہی ہے اور تمام متعلقہ شعبے اور ادارے اپنی استعداد اور صلاحیت کے مطابق مصروف عمل ہیں۔
$$$123$$$
ان غیریقینی کے حالات میں اگر مواصلاتی ٹیکنالوجی کی افادیت کو دیکھا جائے تو یہ بات واضح طور پرسامنے آتی ہے کہ آج سے پہلے کبھی ہماری صحت اور حفاظت کے لئے ٹیلی مواصلات اتنی اہم نہیں تھی جتنی آج ہماری معیشت اور معاشرے کو کام کے لئے مربوط کرنے کے لئے اہم کردار ادا کر رہی ہے جب ہم کووڈ 19 کے بحران سے گذر رہے ہیں، اس سلسلے میں پاکستان ٹیلی کام اتھارٹی بطور شعبہ ٹیلی کا م کے ریگولیٹر کے قومی مقاصدکے حصول کے لئے کورونا وائرس کے خلاف جاری قومی اقدامات کا بھرپور انداز میں ساتھ دے رہی ہے۔
$$$123$$$
اس وباء کے خلاف جنگ میں پی ٹی اے نے ریلیف کے لئے متعدد اور بروقت اقدامات اٹھائے ہیں جن میں وباء سے بچاؤ کی آگاہی مہم، صارفین کے لئے ممکنہ مواصلاتی سہولیات کی فراہمی اور ملکی اداروں سے تعاون کی ترجیحات شامل ہیں، اس سلسلے میں پی ٹی اے نے مارچ میں اپنے لائسنس یافتگان کو ایک مفصل اور جامع ایڈوائزری جاری کی جس میں صارفین کو ٹیلی کام خدمات کی بلا تعطل فراہمی اور آسان رسائی کے لئے تمام ضروری وسائل کے ساتھ تیار رہنے کی تاکید کی گئی اور صارفین کی شکایات کے ازالے کے لئے موثر حکمت عملی اپنا نے کی ہدایات جاری کی گئیں، مزید برآں ٹیلی کام کمپنیوں کو اپنے عملے کی حفاظت کو یقینی بنانے پر بھی زور دیا گیا اور تمام صوبائی اور وفاقی حکام سے ٹیلی مواصلات فراہم کرنے والے عملے کے ساتھ تعاون کی بھی درخواست کی گئی موبائل آپریٹروں کو کورونا وائرس کی روک تھام اور احتیاطی تدابیر سے متعلق صارفین کے شعورمیں اضافہ کرنے کے لئے اردو، انگریزی اور علاقائی زبانوں میں بار بار مفت ایس ایم ایس بھیجنے اور رنگ بیک ٹونز میں آگاہی پیغامات نشر کرنے کی ہدایات کی گئیں تاکہ وسیع پیمانے پر وباء کے حوالے سے آٓگاہی کو ممکن بنایا جا سکے، یہ پیغامات ان کروڑوں صارفین تک بھی پہنچ رہے ہیں جن کو انٹرنیٹ تک رسائی نہیں ہے پی ٹی اے نے آگاہی کے ساتھ ساتھ صارفین کی سہولیات، معاشرتی میل جول میں کمی اور عوام کی حفاظت کو یقینی بنانے کے لئے موبائل ڈیوائسز کو ڈربز نظام کے ذریعے بلاک کرنے کے عمل کو وقتی طور پر مخصوص مدت کے لئے معطل کر دیا ہے ۔
$$$123$$$
احساس پروگرام میں رجسٹریشن کے لئے کوڈ 8171 پر بھیجے جانے والے تمام ایس ایم ایس مفت کر دیئے گئے ہیں وائرس پر قابو پانے والے سرکاری اداروں کو 12 مختلف شارٹ کوڈز اور ٹال فری نمبرز جاری کئے ہیں جن میں وزیراعظم ریلیف فنڈ کا کوڈ 6677 بھی شامل ہے، جس پر ایس ایم ایس بھیج کرفنڈ میں20 روپے عطیہ کیا جا سکتا ہے پی ٹی اے موجودہ وباء کے خلاف قومی کاوشوں میں موثر کردار ادا کرنے کے ساتھ ملکی اداروں، وزارت داخلہ و صحت، این ڈی ایم اے، قومی ادارہ صحت (این آئی ایچ) و دیگر کو مکمل تعاون اور معاونت فراہم کر رہا ہے۔
$$$123$$$
ان غیر معمولی حالات میں لاک ڈاون کے دوران تعلیمی اداروں، تدریسی عمل، کاروباری سرگرمیوں، تنظیمی و دفتری امور کی گھر سے انجام دہی ، ڈیجیٹل چینل کے ذریعے رقوم کی ادائیگیوں اورآن لائن خریداری کی وجہ سے انٹرنیٹ کے استعمال میں15 فی صد سے زائد اضافہ دیکھنے میںآ یا ہے، اس ٹریفک کے غیر معمولی دباؤ کے باوجود انٹرنیٹ فراہمی اور دستیابی کی صلاحیت مطمئن حد تک بغیر کسی تعطل اور رکاوٹ کے جاری ہے، یہ سب پی ٹی ا ے کی ٹیلی کام کمپنیوں کو پراعتماد ماحول کی فراہمی،ٹیلی کام نیٹ ورک اور خدمات کے معیار اور مقدار کو یقینی بنانے، نگرانی کے عمل کے موثر نظام اور مسلسل قومی خدمت کے جذبے سے بھرپور، دیرپا اور پائیدار اصلاحاتی پالیسیوں اوروباء کے خطرات کے باوجود اتھار ٹی ممبران اور عملے کی لگاتار محنت کی مرہون منت ہے جس کی وجہ سے پاکستان میں انفارمیشن اور مواصلات کی قابل بھروسہ، قابلِ استطاعت، سستی، معیاری اور دستیاب ٹیکنالوجی کووڈ 19 کو شکست دینے میں مددگار ثابت ہو رہی ہے۔
$$$123$$$
انسداد کرونا کے حوالے سے پی ٹی اے کے بروقت اقدامات اور کاوشیں قابل تقلیدہیں 
$$$123$$$
ٹیلی کام کمپنیوں نے بھی اس جنگ میں ذمہ دارانہ کردار ادا کیا ہے، پی ٹی اے کی ہدایات کی روشنی اور اپنی پیشہ ورانہ مہارت سے ملک بھر میں صارفین کو سہولیات کی فراہمی، آسان رسائی اور بلا تعطل خدمات کے ساتھ ساتھ نئے اور کم قیمت پیکجزمتعار ف کرائے ہیں، بلنگ اور بیلنس کی معیادکی مدت میں توسیع فراہم کی گئی ہے کورونا وائرس کے متعلق عالمی و قومی سرکاری اور صحت سے متعلق ویب سائٹس تک رسائی مفت کردی گئی ہے جبکہ ایمرجنسی مددگار نمبر 1166، ریڈ کریسنٹ مددگار نمبر 1030 اور مقامی سرکاری ہسپتالوں اور ڈاکٹروں تک رسائی کے حوالے سے نمبر 4343 پر مفت کالوں کی پیش کش متعارف کروائی ہیں، اس کے علاوہ سول سوسائٹی اور مختلف حکومتی اداروں کے ساتھ مختلف علاقوں میں متاثرہ خاندانوں اور مستحقین میں راشن، ادویات اور دیگر حفاظتی و امدادی سامان فراہمی کی سرگرمیوں اور حکومتی ریلیف فنڈ میں تعاون کے حوالے سے بھرپور حصہ لے رہے ہیں، ان تمام پیکجز اور تازہ ترین خدمات و سرگرمیوں کی تفصیلات پی ٹی اے، تمام ٹیلی کام آپریٹرز، پی ٹی سی ایل، این ٹی سی او ر سپیشل کمیونیکیشن آرگنائزیشن (ایس سی او) کی ویب سائٹس پر دستیاب ہیں
$$$123$$$
مواصلاتی ٹیکنالوجی نے جتنی تیزی سے رابطہ کاری کے ساتھ ساتھ اقوام عالم کی معاشی ترقی میں خود کو صف اول کے چند شعبوں میں لاکھڑا کیا ہے وہاں اس وباء کے دوران مشکل اور غیر یقینی حالات میں زیادہ سے زیادہ محفوظ، مضبوط اور مربوط بنانے میں ایک لائف لائن کی حیثیت اختیار کر گئی ہے، یہ وباء جہاں ایک چیلنج بن کر ہمارے اوپر نازل ہوئی ہے وہاں مواصلاتی ٹیکنالوجی کی بدولت کاروباری معاملات، تدریسی عمل، دفتری امور کی انجام دہی اور آن لائن خریداری اور ادائیگیوں کے گھر بیٹھے حصول میں نئے رحجانات اور مواقعوں کو بھی جنم دیا ہے، اعداد و شماراور حقائق کی روشنی میں اس بات کا تجزیہ کرنا بہت ضروری ہو گیا ہے کہ آن لائن امور کی انجام دہی سے مستقبل میں سڑکوں پر ٹریفک کے دباؤ اور حادثات کو کم کرنے، ماحولیاتی آلودگی میں کمی لانے ، ایندھن اور توانائی کی مد میں بچت کرنے، پارکنگ اور دفاتر میں جگہ کی کمی کے مسائل کو حل کرنے اوردفاتر کے کرایوں اور اخرجات میں کمی لانے میں کتنی مدد مل سکتی ہے سب سے اہم ' 'ورک فرام ہوم(گھر سے دفتری امور کی انجام دہی) '' اورآفس ورک کی کارکردگی کا تقابلی جائزہ لے کر مستقل بنیادوں پرنظم و ضبط اور شفافیت کو مد نظر رکھتے ہوئے جزوی طور پر اور روٹیشن بنیادوں پر ایسی پالیسی اختیار کرنے کے کتنے مفید امکانات ہو سکتے ہیں ۔
$$$123$$$
اس کے سا تھ ساتھ مواصلاتی ٹیکنالوجی کی اہمیت و افادیت کے پیش نظرآن لائن نظام کو زیادہ سے زیادہ محفوظ ومضبوط بنانے اور مستقبل میں کسی بھی نا گہانی صورت سے نمٹنے کے لیے مزید بہتر اقدامات کی کتنی ضرورت ہے!!! کیونکہ"محدود ہیں تومحفوظ ہیں"۔
$$$123$$$
پیر محمد فاروق بہاوٴالحق شاہ
$$$123$$$
اس وقت پوری دنیا کرونا وائرس سے نمٹنے میں مصروف ہے۔دنیا کے تقریبا تمام ملک اس وبا کا شکار ہو چکے ہیں اور لاکھوں لوگ اس کی وجہ سے موت کے گھاٹ اتر چکے ہیں۔اس وبا نے دنیا سے اس کی روشنیاں چھین لی ہیں اور زندگی گزارنے کے رنگ ڈھنگ ہی تبدیل کر دیے ہیں۔بدترین دشمن بھی ایک دوسرے کو مدد کے لیے پکار رہے ہیں۔ایسے ممالک جن کی کبھی صلح ممکن نہ تھی وہ بھی ایک دوسرے کی مدد کو دوڑے جا رہے ہیں۔
$$$123$$$
چین اور امریکہ جیسے حریف بھی ایک دوسرے کی مدد کے لیے سرگرم عمل ہیں۔لیکن اس دنیا میں ایک خطہ ایسا بھی ہے کہ جہاں کے عوام کے شب و روز میں کوئی تبدیلی نہیں آئی۔یہاں ایک طرف تو کرونا وائرس نے اس خطے میں اپنے پنجے گاڑے ہوئے ہیں دوسری طرف بھارتی افواج کے ظلم و ستم بھی اسی تسلسل سے جاری ہیں۔
$$$123$$$
مقبوضہ کشمیر اس وقت دنیا کا وہ خطہ ہے جو اس وقت پوری دنیا میں فلیش پوائنٹ بن کر سامنے ہے۔
$$$123$$$
دنیا کا طویل ترین لاک ڈاؤن کا سامنا کیا جارہا ہے۔ کرونا وائرس سے قبل ہی یہاں کے لوگوں پر زندگی عذاب کر دی گئی تھی لیکن اس وائرس نے بھی آکر ان کے عذاب میں اضافہ کیا ہے۔ایک طرف تو کرونا وائرس نے موت کے ڈیرے ڈال دیے ہیں دوسری طرف بھارتی افواج کے مظالم میں بھی کسی قسم کی کوئی کمی دیکھنے میں نہیں آرہی۔ان حالات میں بھی بھارتی افواج کے ہاتھوں مظالم قتل وغارتگری، خواتین کی بے حرمتی اور ان کے گھروں کی بے حرمتی مسلسل جاری ہے۔
$$$123$$$
ان برے حالات میں جبکہ پوری دنیا کی توجہ صرف اس وبا سے نمٹنے پر مرکوز ہے مقبوضہ کشمیر یہ واحد خطہ ہے جہاں پر آج بھی ظلم و ستم کا سلسلہ کم ہونے میں نہیں آرہا۔جموں کشمیر فورم کے صدر آصف جرال نے میڈیا سے گفتگو کرتے ہوئے بتایا کہ شمالی کشمیر کے علاقے سوپور میں بھارتی افواج نے کئی رہائشی گھروں کو آگ لگا دی وہاں پر داخل ہوکر مال و اسباب لوٹ لیا خواتین کی بے حرمتی کی نوجوانوں کو جیلوں میں ڈالا بوڑھوں کو گھروں میں تشدد کا نشانہ بنایا۔
$$$123$$$
لیکن اس کے باوجود کشمیری لوگوں کے حوصلہ میں کوئی کمی دیکھنے میں نہیں آئی۔وہ ظلم و ستم کے باوجود بھی مقبوضہ کشمیر کو بھارتی حصہ ماننے پر تیار نہیں۔
$$$123$$$
دوسری طرف ایک اور بڑا انسانی المیہ جنم لینے کو تیار ہے مقبوضہ کشمیر میں سینکڑوں افراد کرونا وائرس کا شکار ہو چکے ہیں لیکن بھارتی حکومت نے انتہائی تعصب اور غفلت کا مظاہرہ کرتے ہوئے طبی سامان کی فراہمی اور عملہ کی کمی کو بھی پورا کرنے کی طرف کوئی سنجیدہ کوشش نہیں کی۔
$$$123$$$
انسانی حقوق کی چھ بین الاقوامی تنظیموں نے ایک مشترکہ بیان میں اس امر پر تشویش کا اظہار کیا ہے کہ بھارتی مقبوضہ کشمیر میں کرونا وائرس سے نمٹنے کے خاطر خواہ انتظامات نہیں ہیں۔انسانی حقوق کی ان تنظیموں کے مشترکہ بیان میں اس امر پر بھی تشویش کا اظہار کیا گیا کہ اگست 2019 سے گرفتار شدہ مقبوضہ کشمیر کے شہریوں کو جیل میں نہ تو انسانی حقوق حاصل ہیں اور نہ ہی ان کی سہولت کا کوئی خیال رکھا جا رہا ہے۔
$$$123$$$
پاکستان کے دفتر خارجہ کے مطابق بھارت کرونا وائرس کا سیاسی فائدہ اٹھانا چاہ رہا ہے جبکہ پوری دنیا کی توجہ کرونا وائرس سے نمٹنے پر مرکوز ہے تو بھارت اسٹیشن پوشیدہ ہے کشمیر میں اپنے مظالم کا سلسلہ تیز کر دیا ہے اور ہے خاموشی کے ساتھ کی جا رہی ہے کہ جن کے ساتھ بیرونی آبادکاروں کو کشمیر کا شہری بنانے کی کوشش کی جائے۔اس عالمی صحت کے حوالے سے بحرانی صورتحال کے دنوں میں کسی بھی قسم کی قانون کی
$$$123$$$
تبدیلی انسانی حقوق اور اخلاقی تقاضوں کے بھی منافی ہیں۔
$$$123$$$
یاد رہے کہ بھارت نے مقبوضہ جموں کشمیر میں 5 اگست 2019 کو تحریک آزادی دبانے کے لیے قانون میں تبدیلی کی کوششوں کا آغاز کیا تھا اور یہ سلسلہ اب تک جاری ہے۔بھارت کی ماضی کی تمام جماعتوں کی حکومت نے اپنے آئین کے آرٹیکل 35 اے اور 377 کے تحت کشمیر کے متنازع حیثیت کو چھیڑنے کی کبھی کوشش نہیں کی البتہ یہ اپنے طور پر ایک الگ حقیقت ہے کہ تمام بھارتی حکومتوں نے اپنی مسلح افواج کے ذریعے مقبوضہ کشمیر کے شہریوں کو دبانے کی بھرپور کوشش کی ہے۔
$$$123$$$
گزشتہ سال پانچ اگست کو اسی لاکھ سے زائد آبادی کا یہ متنازع خطہ اس کو تقسیم کر کے رکھ دیا گیا یہاں کے تعلیمی ادارے بند کر دیے گئے۔ جدید دنیا کی اس طویل ترین نظر بندی میں نہ صرف لوگوں کے انسانی حقوق متاثر ہورہے ہیں بلکہ ان کی جان و مال کو بھی شدید خطرات لاحق ہیں۔مقبوضہ کشمیر میں غذائی اجناس کی صورتحال تشویشناک حد تک خطرناک ہے ہسپتالوں میں ڈاکٹر موجود نہیں ہیں مقامی طور پر علاج کرنے کی کوشش کی جائے تو بھارتی افواج کی طرف سے ایسے ڈاکٹرز اور طبی عملے کو شدید تشدد کا نشانہ بنایا جاتا ہے بلکہ یوں کہنا زیادہ مناسب ہوگا 5اگست 2019 سے لے کر آج تک مقبوضہ کشمیر میں انسانی حقوق کا چراغ گل ہے اور بھارتی ظلم و استبداد کے اندھیرے نے پوری وادی کو اپنی لپیٹ میں لیا ہوا ہے۔
$$$123$$$
بھارتی آئین میں حیران کن تبدیلیوں کے بعد بھارتی حکومت نے دس ہزا رضافی فوج بھی وادی میں بھیج دی جبکہ پچیس ہزار سے زائد اضافی نفری کو کو متبادل کے طور پر تیار رہنے کا حکم دیا گیا۔وادی کے تمام اضلاع میں بلاتفریق مسلمان نوجوانوں کو گرفتار کرکے ان کو گمنام عقوبت خانوں میں منتقل کردیا گیا اور آج کئی ماہ گزرنے کے باوجود بھی ان کا نام و نشان نہیں مل سکا۔
$$$123$$$
کرونا وائرس کے خطرات کے باوجود آج بھی بھائیوں کی تلاش میں ماری ماری پھر رہی ہیں جوان نے اپنے بھائیوں کی راہ دیکھ رہی ہیں اور سہاگنیں اپنے خاوندوں کے انتظار میں دہلیزوں پر جمی بیٹھی ہیں معصوم بچے مسکرانا بھول چکے ہیں۔بچوں کے قہقہوں سے یہ فضائیں نہ آشنا ہو چکی ہیں ایک جبر کی کیفیت ہے ایک سکوت طاری ہے اور تمام دنیا مہر بلب ہے۔
$$$123$$$
میں تمام عالمی دنیا کے ضمیر پر یہ دستک دینا چاہتا ہوں کہ کرونا وائرس نے بے شک پوری دنیا کو ایک حد تک مفلوج کر دیا ہے لیکن مقبوضہ کشمیر آج بھی آپ کی توجہ کا منتظر ہے۔
$$$123$$$
آج کشمیر کے باسی کرونا کے ساتھ ساتھ بھارتی افواج سے بھی جنگ لڑ رہے ہیں دونوں طرف سے ان کی زندگیوں کو خطرہ ہے اگر گھر کے اندر رہتے ہیں تو کرونا ان کی جان لیتا ہے اور گھر سے باہر نکلتے ہیں تو بھارتی فوجوں کی سنگینیں انکی جانوں کے درپہ ہیں نہ جائے ماندن نہ پائے رفتن والی مثال ان دنوں مقبوضہ کشمیر پر بخوبی صادق آتی ہے۔لیکن میں یہ بات یقین سے کہنا چاہتا ہوں کہ جبر کی یہ رات ختم ہونے والی ہے ظلم کی اندھیر نگری زیادہ دیر نہیں چل سکتی ظلم کا نظام ایک حد سے زیادہ آگے نہیں چل سکتا۔امی داسو ہونے والی ہے اور مقبوضہ کشمیر کے باسی کرونا سے بھی نبرد آزما ہو کر فتح یاب ہونگے اور بھارتی افواج کے سامنے بیچین اس پر رہ کر ان کو شکست فاش سے دوچار کریں گے۔انشاء اللہ
$$$123$$$
لیفٹیننٹ عمیر وردگ شہید وطن کے شہزادوں میں سے ایک شہزادہ تھا۔ شہزادہ عمیر وردگ 6 اکتوبر 1989 کو کامرہ میں پیدا ہوئے۔ آپ نے اپنی ابتدائی تعلیم کامرہ سے حاصل کی۔۔عمیر وردگ شہید بہت ہی ذہین طالب علم تھے۔۔اپنے اساتذہ کا بہت احترام کرتے تھے۔۔اسکول میں اساتذہ ہر طالب علم کے سامنے شہزادے کی مثالیں دیتے۔آپ کالج کی کرکٹ ٹیم کا بھی حصہ رہے۔
$$$123$$$
۔ آپ بہت باادب تھے۔طبیعت میں ٹھہراؤ تھا اور بہت ہی خوش مزاج شخصیت کے مالک تھے۔۔
$$$123$$$
شہزادہ عمیر وردگ شہید اپنی تین بہنوں کا اکلوتا بھائی تھا۔۔والدین کی آنکھوں کا تارا تھا۔
$$$123$$$
آرمی نے سوات آپریشن میں کامیابی حاصل کی جس سے متاثر ہو کر عمیر وردگ شہزادے نے آرمی کا ٹیسٹ دیا اور کامیابی حاصل کی۔۔ عمیر وردگ شہید پاکستان آرمی کے Lc/126 کا حصہ تھے۔
$$$123$$$
۔انہوں نے اپنی محنت اور لگن سے آرمی میں بھی اپنا سکہ منوایا۔۔شہزادے عمیر وردگ شہید کو(BJUO OfKakul)کا اعزاز ملا۔۔۔عمیر وردگ شہید انتہائی ایماندار اور سچ بولنے والے انسان تھے۔۔ پاسینگ آؤٹ کے بعد جب یونٹ الاٹمنٹ کا ٹائم آیا۔۔یونٹ الاٹ کرنے والے جرنل عمیر وردگ شہید کے والد کے دوست تھے۔تو شہزادے نے اس بات سے انکار کردیا اور کہا کے مجھے سفارش نہیں چاہئے۔
$$$123$$$
میں اپنے پیروں پر خود کھڑا ہونا چاھتا ہوں سب اپنی محنت سے کرنا چاھتا ہوں۔۔۔سپورٹس میں سب سے آگے حصہ لیتے۔کافی میڈلز ملے انہیں اپنے آرمی کے کیریئر میں۔۔۔۔شہزادے کو فوج سے اتنا پیار ہوگیا۔ فوج نے بلکل بدل کر رکھ دیا تھا۔ ایسے لگتا تھا جیسے عمیر وردگ شہید نے فوج کو نہیں فوج نے عمیر وردگ شہید کو چنا ہے ۔۔آرمی میں جانے کے بعد وہ دین کے بہت قریب ہو گئے تھے۔
$$$123$$$
۔مولانا طاریق جمیل صاحب کو بہت سنا کرتے تھے۔شہزادہ عمیر وردگ اپنے اردگرد کے لوگوں کو بھی دینی تعلیمات سے آگاہ کرتے۔شہزادے کا اعلیٰ کردار اور اخلاق اس بات کا جیتا جاگتا ثبوت تھا۔۔وہ جہاں جاتے جس سے ملتے ان کے دوست بن جاتے۔۔شہزادے نے اتنے جان نشین دوست بنائے کہ آج سات سال بعد بھی ان کے دوست ان کے والدین کے پاس آکر ان کو یاد کرتے ہیں اور روتے ہیں ۔
$$$123$$$
۔بہنوں سے بے تحاشہ محبت کرتے تھے۔۔ماما بابا کے بہت ہی لاڈلے تھے۔۔۔لیکن وطن سے محبت ہمیشہ ان کے دل میں اجاگر رہتی۔۔۔شہادت کا جذبہ وقت کے ساتھ ساتھ بڑھتا گیا۔۔2 آگست 2013 بروز
$$$123$$$
جمعۃ الوداع 23 رمضان المبارک کو روزے کی حالت میں مولانا طارق جمیل صاحب کا بیان سنتے ہوئے ایک کار ایکسیڈنٹ میں شہید ہوگئے۔شہزادے کا جنازہ ان کے آبائی گاؤں میں ہوا دور دور سے لوگ آئے۔
$$$123$$$
۔شہزادے کو اپنی بہادری اور جرت مندی کے سبب پاکستان آرمی کی طرف سے تمغہ استقلال سے نوازا گیا۔۔۔
$$$123$$$
وہ ماں جو ایک دن بھی اپنے بیٹے سے بات کئے بنا نہیں رہ سکتی تھیں۔۔وہ باپ جس نے اپنا جوان اکلوتا بیٹا کھو دیا۔۔۔جوان بیٹے کا جنازہ اٹھانا بہت مشکل ہوتا ہے۔ وہ کہتے ہیں نا
$$$123$$$
پُتر دفنانے بڑے اوکھے نے ھَتھیں قبر وچ پانے اوکھے نے رب کسے نوں اولاد دا دُکھ نہ دیوے اینھاں قبراں تے پُھل پانے بڑےاوکھے نے۔
$$$123$$$
سات سال شہزادے کی یاد میں گزر چکے ہیں۔۔وقت گزر جاتا ہے پر غم کبھی کم نہیں ہوتا ۔۔آج بھی شہزادے کو یاد کیا جاتا ہے اور ان کی خدمت جو اپنے وطن عزیز کے لئے تھیں انہیں یاد کر کے سرایا جاتا ہے۔۔
$$$123$$$
اللہ تعالیٰ شہید کے درجات بلند فرمائے اور فیملی کو صبر دے آمین ثم آمین
$$$123$$$
اج کے دور کا انسان خود کو جاننے سے کوسوں دور ہے۔زندگی کی ڈور کو بے لگام خواشوں کے سپرد کرکے وہ یہ جاننے سے قاصر ہوچکا ہے کی وہ روحانی طور پر خطرناک حد تک زخمی ہوچکا ہے۔آج وہ اگر کچھ کرنا بھی چاھتا ہے تو خود کی جھوٹی انا کی تسکین کے لئے کرتا ہے۔اسے اس بات سے کوئی غرض نہیں کہ وہ جو کچھ کر رہا ہے۔
$$$123$$$
وہ واقعی اس کو روحانی طور پہ مضبوط کرے گی۔المیہ یہ کے آج کے دور کی حیرت آنگیر ٹیکنالوجی نے جہاں ہماری زندگیوں کو سہل کرنے کے ساتھ مصروفیت کے جال میں جھکڑ دیا ہے وہیں روحانیت کو ہماری زندگیوں سے نچھڑ دیا ہے۔ ہم روحانی طور پر خطرناک حد تک کھوکھلے ہو چکے ہیں۔
$$$123$$$
ہم یہ حقیقت تسلیم کرنے کو تیار نہیں کہ روحانی سکون ہمارے کیے کتنا ضروری ہے۔
$$$123$$$
ہم خود کو وقت دینے کو ہی تیار نہیں۔ہم نے مصروف زندگی کی دوڑ میں اس حد تک خود کو الجھا دیا ہے۔کہ ہمارے اندر فطری طور پر اگنے والا ہمارا روحانی کونپل ہمارے اندر ہی کہیں جھلس جاتا ہے۔ہم نے اپنی اندھی خواہشوں کی تقلید اور ایک دوسرے سے آگے بڑھنے کی دوڑ میں خود کی اصل شناخت کو کہیں پیچھے چھوڑ دیا ہے۔
$$$123$$$
افسوس صد افسوس اس روحانی بے راہروی کو ہم ترقی کا نا م دے رہے ہیں جبکہ ہم خو ب جانتے ہیں کہ ترقی اور ٹیکنالوجی کے اس دور میں ہم مغرب سے بہت پیچھے رہ گئے ہیں۔
$$$123$$$
اج ہر دوسرا انسان خود میں ڈپریشن اور ٹینشن کا شکار ہے مگر دنیاوی دکھاوے کیلئے وہ خود کو مضبوط دکھانے کی کوشش کرتا ہے۔آج کا انسان جب اپنے اس خالی پن سے خود کو نکالنے میں ناکام ہوتا ہے تو آخرکار خودکشی کا سہارا لیتا ہے۔ اپنی اخلاقی اقدار،روایات، کو کچھل کر اگر ہم نے یہ سوچا ہے کہ ہم اگے بڑھ جائینگے تو یہ محض سراب سے زیادہ کچھ نہیں۔
$$$123$$$
جب تک ہم انفرادی طور پہ مضبوط اور اپنی روحانی کونپل کو تناور درخت نہیں بنائے گئے تب تک ہم اجتماعی طور پر بحیثیت قوم اگے نہیں بڑھ سکتے۔لیکن سوال یہ پیدا ہوتا ہے کہ ہم کیسے اس روحانیت تک پہنچ سکتے ہیں۔تو یہ مشکل مرحلہ ہے کیونکہ ہمارے بڑے جو کہ اب رفتہ رفتہ ہمیں چھوڑ رہے ہیں ان کی صحبت میں بیٹھیں ان سے سیکھیں کیونکہ اس سے آگے کی نسلیں اب ٹیکنالوجی کی دھند میں جھکڑ چکی ہیں۔
$$$123$$$
اور گر ہم ان سے نہیں سیکھیں گے تو ہم سے روحانیت ہمیشہ کے لیے روٹھ جائیگی اور ہم ہمیشہ کیلئے اپنی انا اور خواہشوں کے خول میں بند ہو جائینگے۔اس کے علاوہ اپنی روح کی نشوونما پر توجہ دینے کیلئے خود کو وقت ضرور دیں۔روحانی کتابوں کا مطالعہ اور قران کو تفسیر کے ساتھ پڑھنے پر توجہ دیں۔ اس رمضان اور وباء آفت سے جو ہمیں قرنطینیہ کے لمحات ملے ہیں ان کو اللہ غزو جل شانہ کی طرف سے مہلت جان کر خود کو اس جھوٹ،آنا،ریاکاری،حسد کی دلدل سے خود کو نکال لیں۔اور یہ مشکل نہیں اگر ہم انفرادی طور پر خود کو مضبوط کر لیں تو ہم ایک حو بصورت اور روحانی طور پر مضبوط معاشرے کی تشکیل کر سکتے ہیں۔انشاء اللہ
$$$123$$$
اگر بیمار نہ کر سکنے کے قابل مرض کی کمزور قسم انسانی جسم میں داخل ہو، تو ہمارا جسم خودکار طریقے سے اس بیماری کو شناخت کرکے اینٹی باڈیز بنا لیتا ہے اور یوں ہم مستقبل میں بھی اس بیماری کا مقابلہ کرنے کے قابل ہو جاتے ہیں
$$$123$$$
انسانی جسم پیدائش سے ہی اپنی بقا کا ایک مؤثر اور خودکار نظام لے کر آتا ہے۔ جب بھی کوئی بیماری انسانی جسم پر حملہ آور ہوتی ہے، تو خون میں موجود سفید سیل ایسا مواد بنانا شروع کر دیتے ہیں، جو حملہ آور بیماری کا خاتمہ کر سکے۔ پروٹین پر مشتمل اس مواد کو اینٹی باڈیز کہا جاتا ہے۔ یہ اینٹی باڈیز انسانی قوت مدافعت کا اہم حصہ ہیں۔ انسانی جسم حملہ آور بیماری کو پہچاننے میں کچھ وقت لگاتا ہے۔
$$$123$$$
اور پھر اینٹی باڈیز پیدا کرکے اس بیماری کا مقابلہ کرنے کے قابل ہوجاتا ہے۔ ایک دفعہ بیماری کے خلاف جسم میں اینٹی باڈیز پیدا ہو جانے پر، جسم اس قابل ہوتا ہے کہ آئندہ اس بیماری کے حملے میں اینٹی باڈیز کی فوج کو متحرک کرتے ہوئے بیماری پر قابو پا سکے۔
$$$123$$$
سینکڑوں سالوں پہلے بدھ بھکشو سانپ کا زہر پی لیتے، تاکہ سانپ کے کاٹنے کیخلاف جسم میں قوت مدافعت پیدا ہوسکے۔
$$$123$$$
قریب ہزار سال پہلے چین کے باسی چیچک سے بچاؤ کے لیے ایک عجیب طریقہ اختیار کرتے تھے کہ چیچک کے زخم کی خشک جلد باریک پیس کر صحت مند شخص کے ناک میں داخل کی جاتی، تاکہ چیچک سے بچاؤ ممکن ہو سکے۔ اس عمل کو طب کی زبان میں ویرولیشن کہا جاتا ہے۔
$$$123$$$
صحت مند شخص چیچک سے بچاؤ کیلئے یہ عمل کرنے پر مجبور ہوتا تھا۔ کیونکہ اگر ایک دفعہ چیچک کا نشانہ بننے پر موت سے بچ گئے تو چہرے پر چیچک کے زخم کے نشانات، بینائی کا بالکل چلے جانا یا پھر کمزور ہو جانا شامل تھا۔
$$$123$$$
اٹھارہویں صدی میں جدید ویکسینیشن کے بانی ڈاکٹر ایڈورڈ جینر کے مطالعہ میں یہ بات آئی، کہ چین میں اب بھی گائے کے تھنوں پر پائی جانے والی بیماری cowpox سے متاثرہ جلد کو ویرولیشن کے عمل کے لیے استعمال کیا جاتا۔ دوسری طرف تجربات سے ثابت ہوا کہ گائے کا دودھ نکالنے والی خواتین چونکہ cowpox (چیچک کی کمزور قسم) کے وائرس ویکسینیا کا شکار ہوکر چیچک کیخلاف قوت مدافت حاصل کر لیتی ہیں۔
$$$123$$$
اسی باعث چیچک کے حملے سے محفوظ رہتی ہیں۔
$$$123$$$
یوں سادہ سا قانون قدرت سمجھ میں آگیا کہ اگر بیمار نہ کر سکنے کے قابل مرض کی کمزور قسم انسانی جسم میں داخل ہو، تو ہمارا جسم خودکار طریقے سے اس بیماری کو شناخت کرکے اینٹی باڈیز بنا لیتا ہے اور یوں ہم مستقبل میں بھی اس بیماری کا مقابلہ کرنے کے قابل ہو جاتے ہیں۔
$$$123$$$
1796ء میں ڈاکٹر جینر نے ایک 13سالہ لڑکے کے جسم میں ویکسینیا وائرس داخل کیا اور دو سال تک کے تجربات اور مشاہدے کے بعد باقاعدہ طور پر چیچک کی پہلی کامیاب ویکسین بنانے کا اعلان کیا۔
$$$123$$$
بعد ازاں فرانسیسی ماہر طب لوئی پاسچر نے انیسویں صدی کے اوائل میں ہیضہ اور انتھراکس کی ویکسین بنی۔ اب تک 26 مختلف جان لیوا امراض کی ویکسین دستیاب ہیں۔ ویکسین کے تجربات، تیاری، فروخت اور استعمال کیلئے سختی سے سے طے شدہ قوانین پر عملدرآمد یقینی بنایا جاتا ہے۔
$$$123$$$
ویکسین کی دریافت سے نسل انسانی ہیضہ، طاعون، خسرہ، چیچک، کالی کھانسی، پولیو جیسی خوفناک بیماریوں سے نجات ملی ہے۔
$$$123$$$
وائرس کی شناخت کے بعد مختلف ویکسین کی دریافت کا یہ سفر کئی کئی سالوں پہ محیط تھا۔ مثلاً ٹی۔بی کی ویکسین سو سال، ہیپاٹائٹس۔سی کی پچیس سال، ایڈز کی تیس سال، اور سپینش فلو کی 28 سال بعد دریافت ہوئیں۔ جبکہ کئی معلوم وائرس کی ویکسین تاحال دریافت نہ ہو سکی ہیں۔
$$$123$$$
عالمی ادارہ صحت نے باقاعدہ طور پر ویکسینیشن کے حوالے سے باقاعدہ طریقہ کار طے کیا ہے۔
$$$123$$$
جس کے تحت نوزائیدہ بچوں کو ابتدائی دو سالوں میں حفاظتی ٹیکے گانے کا کورس ہمارا روزمرہ مشاہدہ ہے۔ لیکن اگر ابتدائی عمر میں کسی وجہ سے یہ کورس مکمل نہ ہوا ہو تو بھی طریقہ کار اور ویکسین دستیاب ہیں۔بات اتنی سادہ بھی نہیں، ویکسین بنی، فوائد سامنے آئے اور ہم انسانوں نے لگوانی شروع کردی۔ نہیں بالکل نہیں۔ ہم سب جانتے ہیں کہ ایسا نہیں ہو سکتا اور ایسا ہوا بھی نہیں۔
$$$123$$$
1970ء کے اواخر میں ویکسین بنانے، بیچنے اور استعمال کرنے کے خلاف مغربی عدالتوں میں مقدمات چلے۔ بہت سے سماجی اور مذہبی طبقات نے ویکسین نہ لگوانے کی رعائیت حاصل کی۔ کئی مغربی ممالک نے باقاعدہ قانون سازی کے ذریعے مذہبی و سماجی بنیادوں پر ویکسین نہ لگوانے کی قانونی رعایت دی۔
$$$123$$$
لیکن خسرہ، ہیضہ اور پولیو جیسی بیماریوں کے کے بار بار پھوٹ پڑنے پر بہت سے ممالک میں طبی وجہ کے علاوہ ویکسین نہ لگوانے کی رعایت کے قوانین ختم کردیے گئے ہیں۔
$$$123$$$
بدقسمتی سے اب بھی دنیا کے کئی خطوں میں مذہب، قدامت پسندی یا مختلف قسم کے منفی پروپیگنڈا کی وجہ سے نہ صرف ویکسین کے استعمال سے اعراض برتا جاتا ہے۔ بلکہ طبی عملہ پر حملہ آور ہونے کے واقعات بھی سامنے آتے رہتے ہیں۔ ایسی ہی صورتحال وطن عزیز پاکستان میں بھی ہے۔ جہاں پولیو ویکسین کے خلاف قدامت پسند سوچ مختلف شکلوں میں سامنے آتی رہتی ہے۔
$$$123$$$
جون 2019 میں عالمی ادارہ صحت کی جانب سے ویکسین بارے ہچکچاہٹ کو درپیش دس بڑے عالمی چیلنجز میں سے ایک قرار دیا گیا۔ یہ حقائق اپنی جگہ کہ ویکسین کی ایجاد کے بعد بہت سی بیماریاں ماضی کا حصہ بن گئیں۔ ویکسین نہ لگوانے والوں میں بیماری کی شرح خوف ناک حد تک بلند رہی۔ ویکسین پر ایک ڈالر خرچ کرکے صحت کے شعبہ پر خرچ ہونے والے 16 ڈالر کی بچت آئی۔
$$$123$$$
عالمی ادارہ صحت اور معاون عالمی اداروں اور مقامی حکومتوں کی کوششوں کی بنا پر ہر 10 میں سے 9 افراد کو ویکسین لگ چکی ہے۔ ہم کہہ سکتے ہیں کہ ویکسین سے انکاری یہ دسواں شخص یقیناً عقل کُل ہونے کی غلط فہمی میں مبتلا ہے۔ اور اپنی ہٹ دھرمی کے باعث دیگر ہم جنسوں کے لئے بھی خطرے کا سامان کررہا ہے۔
$$$123$$$
تحریر: ندا کوثر کیانی
$$$123$$$
کل رمضان شریف کا تیسرا جمعہ تھا۔شہر کے ایم-پی-اے کے گھر افطار پارٹی کا انتظام زوروں پر تھا۔شہر بھر کے نامور افراد کی شرکت یقینی تھی۔عصر کے بعد مہمانوں کے آنے کا سلسلہ شروع ہوا جس میں شہر کی نامور شخصیات کے ساتھ ساتھ مختلف سرکاری افسران نے بھی شرکت کی۔
$$$123$$$
افطاری سے چند ایک منٹ پہلے دو مزدور، جو کہ دیہاڑی لگا کہ گھر جا رہے تھے۔دیہاڑی بھی کیا خاک لگی تھی،وہ تو اپنا دن ہی پورا کر کے جا رہے تھے، شاندار افطار پارٹی دیکھ کر اندر جانے ہی لگے تھے کہ ایم-پی-اے صاحب نے انکو روک دیا۔جو کہ امام مسجد کا انتظار کرتے ہوئے گیٹ پر کھڑے تھے کہ وہ آئیں اور دعا کروائیں۔ ان مزدوروں کو دیکھ کر جھڑک کر بولے، یہاں کیا کر رہے ہو؟ چلو شاباش نکلو یہاں سے۔
$$$123$$$
یہ سن کر وہ مزدور بولے صاحب! ہمارا روزہ ہے، اگر افطاری کیلئے کچھ مل جائے تو نوازش ہو گی۔اللہ آپ کو جزائے خیر عطا فرمائے گا۔
$$$123$$$
ایم-پی-اے صاحب بولے:-یہ پارٹی آپ لوگوں کے لیے نہیں ہے، چلو نکلو! اپنا حلیہ دیکھا ہے؟ کسی بھکاری سے کم نہیں لگتا۔تمہیں معلوم بھی ہے کہ اندر کتنے بڑے بڑے لوگ آئے ہیں۔۔؟ ان کے سامنے میری ناک کٹوانی ہے کیا۔۔
$$$123$$$
؟اتنے میں مولوی صاحب بھی آگئے۔جو ان کی باتیں یقینی طور پر سن چکے تھے۔وہ خاموشی سے اندر تشریف لے گئے۔چند منٹ بعد گیٹ کیپر کیلئے افطاری آئی۔افطاری بھی کیا تھی، چند کھجوریں، چار سموسے اور ایک جگ شربت۔جب کہ پارٹی کیلئے ان گنت ڈشیز تیار کروائی گئی تھیں۔اس گیٹ کیپر نے اپنی اس افطاری میں سے تھوڑا تھوڑا حصہ ان دو مزدوروں کو بھی دے دیا۔
$$$123$$$
اس نے دیکھا کہ جو دو کھجوریں اور ایک ایک سموسہ اس نے ان دو مزدوروں کو دیا تھا، وہ اس کو بھی لپیٹ کر چل دیے۔پوچھنے پر انھوں نے بتایا کہ ہمارے چھوٹے چھوٹے بچے ہیں جنھوں نے صبح ہمیں گھر سے نکلتے وقت کہا تھاکہ "بابا! "افطاری لیتے آنا"۔
$$$123$$$
یہ دیکھ کر گیٹ کیپر سوچ میں گم ہو گیا اور نیلے آسمان کو تکتے ہوئے کہنے لگا کہ یا اللہ بے شک تیرے نزدیک تیرے سب بندے برابر ہیں اور تو بہترین رازق ہے اور تو جو چاہے تو ان امیروں کے ہاتھ بھی خالی کر دے۔
$$$123$$$
تو پھر ایسی افطار پارٹیوں کا کیا فائدہ کہ جن میں کیا معلوم کتنوں کا روزہ ہے اور کتنوں کا نہیں۔اور ایسے لوگوں کی افطاری کروانے کا کیا فائدہ کہ جن کی زندگی میں عیش و عشرت کے تمام سامان پہلے سے ہی موجود ہیں۔ان افطار پارٹیوں کے اصل حقدار تو یہ غریب لوگ ہیں جن کے بچے ان کا سارا دن راہ تکتے رہتے ہیں۔اور جن کی افطاری میں کھجور اور پانی کے علاوہ کچھ بھی نہیں ہوتا۔
$$$123$$$
بچے تو معصوم ہوتے ہیں وہ اپنے باپ کی امیری اور غریبی کا اندازہ نہیں لگا سکتے۔لیکن یہ ہمارا فرض ہے کہ ہم ایک دوسرے کا دکھ اور درد بانٹیں اور ایک دوسرے کی مدد کریں۔
$$$123$$$
انسان کی حوص کبھی ختم نہیں ہوتی۔اسکے پاس جتنا پیسہ آتا ہے اسکی بھوک اور بڑھ جاتی ہے۔اپنے گھر کیلئے پچاس ہزار کا سامان خرید کر اور اے-سی والے کمروں میں آرام کر کے، شام کو اگر کسی غریب کو سڑک پر مانگتا ہوا دیکھتے ہیں تو کہتے ہیں۔
$$$123$$$
" سب ناٹک ہے۔"ارے تم لوگوں کو کیا معلوم کہ اولاد کی بھوک ماں باپ کو سڑک تک کیا کسی کے بھی دروازے پہ لے کر جا سکتی ہے۔ اولاد کا دکھ اور رونا کسی بھی ماں باپ سے کبھی برداشت نہیں ہوتا۔اور کس سفید پوش عورت یا مرد کا دل کرتا ہے کہ لوگ اسے ہاتھ پھیلاتے ہوئے دیکھیں۔
$$$123$$$
جناب! انسان کی حوص کی حد یہ ہے کہ وہ بینک میں ایک کروڑ روپے اگلے سال کیلئے تو جمع کروا سکتا ہے مگرزکوةٰ دینے سے گھبراتا ہے۔
$$$123$$$
کبھی سوچا ہے کیوں؟کیوں کہ ہم خود غرض ہو چکے ہیں۔اور ہمیں لگتا ہے کہ یہ دولت، یہ کوٹھیاں، یہ جاگیریں ہی ہمیں مرنے کے بعد غسل اور کندھا دیں گی اور ہماری مغفرت کی دعا کریں گی۔ لیکن چھوڑیں جناب، "موت آئیگی تو دیکھی جائے گی"۔مگر یاد رکھو اصل دولت ایمان کی دولت ہے۔اور جس نے اس دنیا میں جتنا پیسہ کمایا اسے اتنا ہی بروز قیامت حساب دینا ہو گا۔
$$$123$$$
مومنو! اس حساب سے ڈرو۔۔۔ڈرو اپنے رب سے کہ جو دینے پر بھی قادر ہے اور چھین لینے پر بھی۔
$$$123$$$
حال ہی کی بات ہے میرے گھر کے پاس ایک مسجد ہے گزشتہ دن میں اس مسجد کے دروازے کے پاس کھڑی تھی کہ میری نظر ایک غریب بچے پہ پڑی۔مفلسی اور بے بسی اسکے چہرے پر ایسے چھلک رہی تھی جیسے صاف شیشے میں ہمیں اپنا عکس دکھائی دیتا ہے۔میں نے اس کو اپنے پاس بلایا اور پوچھا، بیٹا کیا بات ہے؟ اس نے کہا! سامنے دیوارپہ لکھا ہے کہ "مسجد زیر تعمیر ہے، چندہ دے کر ثواب دارین حاصل کریں، کاش میں بھی مسجد ہوتا"۔
$$$123$$$
پھٹے کپڑوں میں ملبوس اس بچے نے بھوکے پیٹ مجھے یہ جواب دیا اور میرے تو جیسے پاوں کے نیچے سے زمین نکل گئی ہو۔تڑپ کر بھوک سے جاگتے ہیں، انہیں نیند نہیں آتی،یہ تو غریب کے بچے ہیں صاحب، ان پر عید نہیں آتی۔
$$$123$$$
خدا کے واسطے! عقل کرو۔وہ بھی ہمارے ہی لوگ ہیں۔وہ کوئی اور نہیں وہ ہمارے ہی مسلمان بھائی، بہن، اور بچے ہیں۔ "ایسے لوگوں کی امداد کرو جن کا چہرہ سوال ہوتا ہے اور زبان بے سوال ہوتی ہے۔
$$$123$$$
"میں کہتی ہوں لعنت ہے ایسی کمائی پہ جو تمہیں انسانیت سے دور لے جائے۔اپنے ماں باپ کا درد تو ہر کوئی کر لیتاہے۔مگر یاد رہے، " دنیا مکافات اعمال ہے۔وقت اورحالات بدلنے میں زرا سی دیڑ لگتی ہے۔"
$$$123$$$
خود پرستی سے نکل کر کبھی یہ بھی سوچو کہ کوئی ایسا باپ بھی ہمارے ارد گرد موجود ہے کہ جس کی جیب اس رمضان میں بالکل خالی ہے۔پھر بھی محنت اور مزدوری کیلئے روز گھر سے نکلتا ہے۔
$$$123$$$
اور اپنے بچوں سے وعدہ کرتا ہے کہ آج فروٹ لے کر آوں گا۔مگر جب سارا دن گزرنے کے بعد بھی کچھ ہاتھ نہیں آتا تو گھر جا کر بچوں سے کہتا ہے،بیٹا سموسے والی دکان بند ہو گئی تھی۔فروٹ اچھا نہیں تھا۔ بہت لمبی بھیڑ تھے اور آج کام پہ بھی دیر ہو گئی اس لیے کل پکا لے آؤں گا۔ارے خدارا، ایسے لوگوں کی امداد کرو، خدا کو راضی کرو،تمھاری کسی کو دی ہوئی چند خوشیاں تمھارے لیے آخرت میں مغفرت کا سبب بن سکتی ہیں۔
$$$123$$$
یہاں کوئی بڑا نہیں کوئی چھوٹا نہیں۔جنت میں سب سے زیادہ وہ لوگ جائیں گے جنہوں نے سادہ زندگی بسر کی۔
$$$123$$$
ارے تمام انبیاء نے سادہ زندگی بسر کی اور مزدوری کی۔اپنے دنیا میں آنے کے مقصد کو جانو اور محبتیں بانٹو۔حضرت عمرفاروق نے فرمایا۔۔"دریائے فرات کے کنارے اگر کوئی کتا بھی بھوکا مر گیا تو اس کی ذمہ داری عمر پر ہو گی۔تو ذرا سوچیں کہ ہم پہ کتنی ذمہ داریاں ہیں۔ابھی بھی کچھ نہیں بگڑا۔اپنے حقیقی مقصد کو جانیں۔شاعر نے کیا خوب کہا ہے۔
$$$123$$$
کرو مہربانی تم اہل زمیں پر،
$$$123$$$
خدا مہرباں ہو گا عرش بریں پر
$$$123$$$
تحریر: محمد اشعر سعید
$$$123$$$
کرونا جیسی وباء پوری دنیا میں مضبوطی سے اپنے پنجے گاڑ چکی ہے۔کون جانتا تھا چین کے شہر وہان سے اٹھنے والی یہ وباو آہستہ آہستہ پوری دنیا کے لیے درد سر بن جائے گئی۔آج بڑی بڑی ایٹمی طاقتیں نظر نہ آنے والی آفت کے سامنے مکمل طور پر بے بس نظر آ رہی ہیں۔ایک طرف جدھر کرونا دنیا میں تباہی مچا رہا ہے وہیں دوسری طرف ڈبلیو ایچ او اور دوسرے ادارے اس کی ویکسین بنانے میں دن رات مصروف ہیں۔
$$$123$$$
یہ وائرس اب تک لاکھوں جانیں نگل چکا ہے اور کوئی نہیں جانتا کے یہ مزید کتنی جانوں کا دشمن بنے گا۔
$$$123$$$
کرونا وائرس کی وجہ سے جدھرانسانی زندگیاں متاثر ہوئی ہیں وہیں اس نے پوری دنیا کی معیشت کو تباہی کے دہانے پر لا کھڑا کیا۔
$$$123$$$
امریکی سٹاک ایکسچینج کورنا کی وجہ سے کریش کر گئی۔پیٹرولیم کی قیمت تاریخ کی کم ترین سطح تک گر گئی۔جس کی وجہ سے تیل کی قیمتوں میں بہت حد تک کمی آگئی۔
$$$123$$$
کرونا وائرس کی وجہ سے پوری دنیا میں ھو کا عالم ہو گیا۔وہ جگہیں جہاں لوگوں کی چہل پہل ہوتی تھی ایک خوفناک ویرانے کا منظر پیش کرنے لگی۔کوگوں نے خوف کے مارے خود کو گھروں میں قید کر لیا۔ہر طرح کا نظام زندگی مفلوج ہو کر رہ گیا۔سیاحتی مقامات،شاپنگ مالز،تعلیمی اداروں کے ساتھ ساتھ مساجد کو بھی تالے لگ گئے۔تمام ممالک میں مکمل طور پر بند کرنے کے ساتھ ساتھ دوسرے ہمسایا ممالک کے ساتھ آمدرفت اور تجارت کو منسوخ کر دیا گیا۔
$$$123$$$
جس کی وجہ سے وہ غریب ممالک جو پہلے ہی قرضوں کے بوجھ تلے دبے ہوئے تھے مزید پس کر رہ گئے۔۔۔
$$$123$$$
اسی دوران امریکہ اور چائنا کے درمیاں کرونا وائرس کو لے کرایک دوسرے پر الزمات لگائے گئے۔امریکہ چائنا کو وائرس پھیلانے کا الزام دیتا رہا جبکہ چائنا امریکہ کو الزام دیتا رہا۔اس وائرس سے زیادہ متاثر ہونے والے مماللک میں امریکہ،چائنا،اٹلی وغیرہ شامل ہے۔
$$$123$$$
سب سے زیادہ اموات امریکہ میں ہوئی۔
$$$123$$$
کرونا وائرس پاکستان میں بھی تیزی کے ساتھ بھر رہا ہے۔پاکستانی ڈاکٹرز اپنے محدود وسائل کے ساتھ اس ناگہانی آفت سے نمٹنے کے لیے دن رات کوشاں ہیں۔پاکستان کا شمار بھی غریب ممالک میں ہوتا ہے۔لاک ڈاون کی وجہ سے معیشت کو بہت بڑا دھجکا لگا ہے۔غریب عوام فاقوں کی وجہ سے پس کر رہ گئی ہے۔حکومتی پیکج کی مدد سے غریب عوام کو سہارا دینے کی کوشش کی گئی ہے۔
$$$123$$$
ہر گزرتے دن کے ساتھ شرح اموات میں اضافہ ہو رہا ہے۔مگر لوگوں کی بے روزگاری کو دیکھتے ہوئے حکومت نے لاکڈاون میں نرمی کرتے ہوئے چھوٹے تاجروں کو احتیاتی تدابیر کے ساتھ کاروبار کھولنے کی مشروت اجازت دے دی ہے۔وائرس کی ابھی تک ویکسین نہیں بن سکی مگر واحد حل خود کو احتیاتی تدابیر اپناتے ہوئے محفوظ رکھنا ہے۔اسی فارمولے پر عمل کرتے ہوئے چائینہ نے اس وائرس کو مکمل طور پر مات دے کر ووہان شہر کو کرونا فری زون قرار دے دیا ہے۔
$$$123$$$
کرونا کی اس لڑائی میں ڈاکٹرز نے فرنٹ لائن پر آکر مرتے ہوئے لوگوں کی جانیں بچائی۔اپنے فرض کی انجام دہی میں بہت سے ڈاکٹرز نے موت کے نظرانے پیش کیے۔اس کے ساتھ ساتھ سکیورٹی فورسیز اور صحافیوں کا کردار بھی قابل ستائش ہے۔
$$$123$$$
ایک چھوٹے سے کیڑے کی وجہ سے تمام دنیا مفلوج ہو کر رہ گئی ہے۔کوئی نہیں بتا سکتا کہ اس کی ویکسین کب تیار ہو گئی۔نا جانے تب تک یہ وائرس اور کتنی جانیں نگل جائے۔اس وائرس کے بعد دنیا کیسی ہو گئی کچھ بھی کہنا قبل از وقت ہوگا۔
$$$123$$$
اگست 1947ء میں تقسیم ہند کے موقعے پر لائلپور (فیصل آباد) کے مشہور عبداللہ پُل چوک میں واقع خالصہ کالج کو ہجرت کر کے آنے والے مسلمانوں کے لیے مہاجر کیمپ بنایا گیا تھا۔یہ کالج تقسیم کے سال سے لے کر آئندہ 10 سالوں تک تدریسی سرگرمیوں کے لیے بند رہا اور 1958ء میں سرکار نے ایک بار پھر یہاں داخلوں کا سلسلہ شروع کیا۔
$$$123$$$
تاریخ دانوں کے مطابق اس کیمپ میں آکر سکونت اختیار کرنے والے مسلمانوں کی تعدادہزاروں میں تھی اور ان میں سے زیادہ تر کا تعلق بھارتی پنجاب کے اضلاع جالندھر،لدھیانہ اور امرتسر سے تھا۔ایک معمولی سکول سے سفر طے کرتے ہوئے اب یہ ادارہ شہر کا ایک مشہور کالج بن چکا ہے جس کا نام کئی بار تبدیل ہونے کے بعد اب گورنمنٹ میونسپل ڈگری کالج فیصل آباد ہے۔
$$$123$$$
اس کا نام خالصہ کالج سے تبدیل کرنے پر ننکانہ صاحب اور فیصل آباد کی سکھ برادری بھی افسوس کا اظہار کرتی ہے۔
$$$123$$$
اس کی تاریخ پر نظر دُہرائی جائے تو پتا چلتا ہے کہ شہر کے نواحی گاؤں چک نمبر213 ر ب کے رئیس سردار جے وند سنگھ نے فروغِ تعلیم کی خاطر خالصہ سکول کے لیے اپنی ذاتی ملکیت سے 119 کنال اراضی وقف کی تھی۔سکول کی بنیاد 25 دسمبر 1908ء کو ننکانہ صاحب سے تعلق رکھنے والے سکھوں کے مذہبی رہنما عطار سنگھ گورو مکھ پیارا نے رکھی اور اس کی تعمیر سکھ برادری نے مل جل کر کی۔
$$$123$$$
کالج کے مین بلاک میں نصب ایک پتھر پر آج بھی درج ہے کہ 'یہ کمرہ بھائی اُتم سنگھ جی رائس مل والے، ننکانہ صاحب نے بنوایا ہے۔'
$$$123$$$
تاریخ دانوں کے مطابق اس سکول کو 1927ء میں خالصہ کالج کا درجہ دے دیا گیا جس کے نتیجے میں یہ گورنمنٹ کالج لائلپور کے بعد شہر کی دوسری بڑی درس گاہ بن گیا۔ادارے کے بانیوں میں سے ایک اور کالج کے اولین پرنسپل شری ایس بی سین گپتا نے پہلے1927ء سے 1931ء اور پھر 1938 سے 1943ء تک یہاں فرائض سر انجام دئیے جن کے بعد سردار بلونت سنگھ پرنسپل بنے جو تقسیم تک اس کے پرنسپل رہے۔
$$$123$$$
سنہ 1958ء میں کالج کا نام تبدیل کرتے ہوئے اسے میونسپل انٹر کالج لائلپور کر دیا گیاجبکہ 60ء کی دہائی میں اسے دو حصوں میں تقسیم کرتے ہوئے 73 کنال اراضی پرمیونسپل انٹر کالج جبکہ باقی ماندہ 46 کنال پر میونسپل کالج آف کامرس بنایا گیا۔ذوالفقار علی بھٹو کے دور میں جب ادارے قومیائے گئے تو اسے بھی سرکار نے اپنی تحویل میں لے لیا اور ایک بار پھر تبدیلی کے بعد اس کا نام میونسپل ڈگری کالج لائل پوررکھ دیا گیا۔
$$$123$$$
نام تبدیلی کا یہ سلسلہ آئندہ سالوں میں بھی رکا نہیں بلکہ 1977ء میں جب لائل پور کا نام فیصل آباد میں تبدیل ہوا تو ساتھ ہی کالج کا نام بھی تبدیل کر کے گورنمنٹ میونسپل ڈگری کالج فیصل آباد رکھ دیا گیا۔کالج سے لی گئی معلومات کے مطابق اس وقت یہاں 12 پرانے کمروں، لیکچر تھیٹر،لیب اور ہال سمیت کل 60 کمرے موجود ہیں۔کالج میں اس وقت زیرِ تعلیم طلباء کی تعداد تین ہزار سے زائد ہے۔
$$$123$$$
ایک دلچسپ امر یہ ہے کہ تقسیم کے بعد سکھوں نے بھارتی پنجاب کے شہر جالندھر میں ایک ادارہ لائلپور خالصہ کالج جالندھر کے نام سے بنایا تھا تا کہ لائلپور کی یادوں کوبارڈر کے اُس پار بھی زندہ رکھا جا سکے۔ یہ کالج آج بھی وہاں اسی نام سے موجود ہے۔
$$$123$$$
کالج کے موجودہ سابقہ پرنسپل محمد یونس نے بتایا کہ گورنمنٹ میونسپل ڈگری کالج تاریخی لحاظ سے بہت اہمیت کا حامل ہے اور بہت سے سکھ یہاں اپنے پُرکھوں کی یاد کو تازہ کرنے کے لیے آتے ہیں۔
$$$123$$$
ان کا مزید کہنا تھا کہ یہاں کے سکھوں کا جالندھر شہر میں جا کر اسی نام کا کالج تعمیر کروانا ان کی محبت کو ظاہر کرتا ہے لیکن اس کالج کا نام بار بار تبدیل کرنا افسوس کی بات ہے۔ گورنمنٹ میونسپل کالج فیصل آباد میں 21 سال سے تدریسی فرائض سرانجام دینے والے اسسٹنٹ پروفیسر طاہر اشرف نے بتایا کہ وہ 2014ء میں لائلپور خالصہ کالج جالندھر کی 62ویں سالانہ تقریبِ تقسیم انعامات میں بطور مہمان خصوصی شریک ہوئے تھے۔
$$$123$$$
ان کا کہنا تھا کہ 'اگر سکھ برادری بھارت جا کر بھی اپنی تاریخ کو تازہ رکھ سکتی ہے تو ہمیں یہ کس نے اجازت دی ہے کہ ہم اپنے پُرکھوں کی تاریخ کو ہمیشہ ہمیشہ کے لیے دفن کر دیں۔ مجھے افسوس ہے کہ ہم اپنی آنےوالی نسل کو کیا جواب دیں گے کہ ہم اُن کے لیے تاریخ کی ایک اینٹ بھی نہیں بچا سکے۔"
$$$123$$$
طاہر اشرف کی لکھی گئی کتاب 'داستان شوق' میں شائع ہونے والے انٹرویو میں لائلپورخالصہ کالج جالندھر کے پروفیسر ڈاکٹر کلونت سنگھ سندھو کہتے ہیں کہ اُن کی جڑیں پاکستان میں موجود ہیں اور وہ گورنمنٹ میونسپل کالج فیصل آباد سے آنے والے وفد کو جالندھر کی زمین پر ہمیشہ خوش آمدید کہتے ہیں۔
$$$123$$$
ان کے بقول یہ ملاپ صرف دو تعلیمی اداروں کے ناموں کا ہی نہیں بلکہ ٹوٹے ہوئے دوپنجابی شہروں کا ہے جسے وہ 70 سال گزرنے کے باوجود نہیں بھولے۔
$$$123$$$
تحریر: حافظ مدثر رحمان
$$$123$$$
کسی بھی ٹی وی چینل کو دیکھ لیں یا اخبار اٹھا کر دیکھ لیں ہر طرف کرونا کا رونا ہے۔ حکومتی ایوانوں سے لے کر عوام کی صفوں تک کرونا کا بسیرا ہے۔ تو سوچا آج کچھ ایسا لکھوں جس سے قارئین کی توجہ ہٹ سکے اور کرونا کا رونا ذرا کم ہو سکے۔ آج جس موضوع پر قلم کشائی کرنے جا رہا ہوں وہ ہے بڑھاپا۔
$$$123$$$
جیسے جیسے انسان کی عمر پکی ہوتی جاتی ہے انسان کے اعضاء کچے ہو جاتے ہیں۔ جیسے جیسے عمر بڑھتی ہے انسان امیر تر ہوتا چلا جاتا ہے۔ ”چاندی“ بالوں میں، ”سونا“ دانتوں میں، ”موتی“ آنکھوں میں، ”شکر“ خون میں اور نایاب ”پتھر“پِتے اور گردوں میں پائے جاتے ہیں۔مشہور انگریزی ڈرامہ نگار شیکسپیئر نے زندگی کے جن سات مرحلوں کو بیان کیا ہے ان میں بڑھاپا چھٹے نمبر پر آتا ہے۔
$$$123$$$
اس عمر میں پہنچ کر انسان دوسروں کو اپنے تجربے سے باتیں سمجھاتا ہے۔ اس کی آواز سیٹیوں میں تبدیل ہو جاتی ہے۔وہ ایک عام شہری سے نکل کر معزز شہری بن جاتا ہے۔ اس عمر میں انسان اپنے ماضی کو یاد کرتا ہے اور اپنے بیتے ہوئے کل کو یاد کر کے جیتا ہے۔ جب اس کے سامنے کسی مسئلے کا ذکر کیا جاتا ہے تو وہ اپنے ذاتی تجربے سے اس کا حل بتاتا ہے۔
$$$123$$$
انسان کو اپنی اولاد سے بہت سی امیدیں وابستہ ہوتی ہیں لیکن کچھ والدین جب بڑھاپے میں پہنچتے ہیں تو ان کی اولاد ان سے بہت برا سلوک کرتی ہے اور وہ اپنے بڑھاپے کو خوبصورت بنانے کی بجائے اپنے آپ کو کوستے ہیں کہ جس اولاد کو پروان چڑھانے کیلئے انہوں نے اپنی جوانی کو گال دیا آج وہی اولاد ان کو بوجھ سمجھتی ہے۔
$$$123$$$
میں نے کچھ ایسے لاچار والدین بھی دیکھے ہیں جو اس عمر میں پہنچ کر بھیک مانگنے ہر مجبور ہو جاتے ہیں۔ شاکر شجاع آبادی کا اک شعر ہے۔
$$$123$$$
میں سڑکاں تے رُلدی ویکھی
$$$123$$$
بوڑھوں کی بھی مختلف اقسام ہیں۔ کچھ بوڑھے بہت خوش طبع ہوتے ہیں جن کی صحبت میں ہر کوئی بیٹھنا پسند کرتا ہے۔یہ بوڑھے بہت اچھے انداز میں مثالوں کے ذریعے نوجوانوں کو زندگی کے بہت مشکل سبق سمجھا دیتے ہیں۔
$$$123$$$
دوسری قسم ایسے بوڑھے ہوتے ہیں جو ہر وقت کڑھتے رہتے ہیں اور بلاوجہ رعب جھاڑتے رہتے ہیں۔ ان کے پاس بیٹھنے سے لو گ گریز کرتے ہیں۔کچھ بوڑھے عاشق مزاج بھی ہوتے ہیں۔ جو اپنی جوانی کے معاشقی کے قصے بڑے شوق سے سناتے ہیں اور جوانوں کو یہ بات باور کرواتے ہیں کہ ”ایسی کوئی جوانی نہیں جس کی کوئی کہانی نہیں“میرے خیال میں بڈھے عاشق میں تین خوبیاں ایسی ہوتی ہیں جو کسی جوان میں نہیں ہو سکتیں۔
$$$123$$$
اول، بے ضرر و بے طلب ہوتاہے۔ دوم، باوفا ہوتا ہے۔ سوم، جانتے بوجھتے جس شدت اور یکسوئی سے وہ باولا ہوتا ہے وہ کسی جوان کے بس کا روگ نہیں۔" " چوتھی خوبی تو آپ بھول ہی گئے۔ جلدی مر جاتا ہے۔"
$$$123$$$
بڑھاپے میں ہر انسان کے دل کا ارمان ہوتا ہے کہ اس کے پوتے پوتیاں ہوں جن سے وہ کھیلے ان کے درمیان اپنا وقت گزارے۔ ان کی موجودگی اس کو جوان رکھتی ہے۔
$$$123$$$
جواں رشتوں کی دولت سے اگر انسان مالا مال ہو تو وہ کبھی بوڑھا نہیں ہو پاتا۔ لیکن اک بات کی وضاحت کرتا چلوں کہ جب اولاد جوان ہوتی ہے اور والدین بڑھاپے کی منازل طے کر رہے ہوتے ہیں تو خاص طور پر لڑکے اپنے والد کے پاس بیٹھنے سے کتراتے ہیں۔ اپنے والد کو وقت دیں یوں یہ بوڑھا جواں رہتا ہے۔ یہ بات درست ہے کہ انسان کو جوانی میں اتنے کارنامے کرنے چاہئیں کہ بڑھاپا قصے سناتا گزر جائے۔
$$$123$$$
ہر انسان جوانی میں وہ چیزیں حاصل نہیں کر پاتا جن کی وہ جستجو کرتا ہے اور بڑھاپے میں پہنچ کر وہ ان ادھوری خواہشات کو یاد کر کے جیتا ہے۔ ہر انسان خواہش کرتا ہے کہ اس کا بڑھاپا خوبصورت ہو تو اس ضمن میں نصیرم خان کی بڑھاپے پر ایک خوبصورت نظم آپ لوگوں کی خدمت میں حاضر ہے۔ نظم کا عنوان ہے”بڑھاپا خوبصورت ہے“ اس نظم میں ان چیزوں کاذکر کیا گیا ہے جو اک بوڑھے شخص کو درکار ہوتی ہیں۔
$$$123$$$
کسی کو آپ کے بالوں کی چاندی سے محبت ہو
$$$123$$$
کسی کو آپ کی آنکھوں پہ اب بھی پیار آتا ہو
$$$123$$$
لبوں پر مسکراہٹ کے گلابی پھول کھل پائیں
$$$123$$$
جبیں کی جھریوں میں روشنی سمٹی ہوئی ہو تو
$$$123$$$
شکن آلود ہا تھوں پر دمکتے ریشمی بوسے
$$$123$$$
سعادت کا، عقیدت کا، تقدس کا حوالہ ہوں
$$$123$$$
جوانی یاد کرتا دل اداسی کا سمندر ہو
$$$123$$$
اداسی کے سمندر میں کوئی ہمراہ تیرے تو
$$$123$$$
ذرا سا لڑ کھڑائیں تو سہارے دوڑ کر آئیں
$$$123$$$
نئے اخبار لا کر دیں، پرانے گیت سنوائیں
$$$123$$$
بصارت کی رسائی میں پسندیدہ کتابیں ہوں
$$$123$$$
مہکتے سبز موسم ہوں، پرندے ہوں، شجر ہوں تو
$$$123$$$
پرانی داستانیں شوق سے سنتا رہے کوئی
$$$123$$$
محبت سے دل و جاں کی تھکن چنتا رہے کوئی
$$$123$$$
ذرا سی دھوپ میں حدت بڑھے تو چھاؤں مل جائے
$$$123$$$
برستے بادلوں میں چھتریاں تن جائیں سر پر تو
$$$123$$$
جنہیں دیکھیں تو آنکھوں میں ستارے جگمگا اٹھیں
$$$123$$$
جنہیں چومیں تو ہونٹوں پر دعائیں جھلملا اٹھیں
$$$123$$$
جواں رشتوں کی دولت سے اگر دامن بھرا ہو تو
$$$123$$$
رفیقِ دل، شریکِ جاں برابر میں کھڑا ہو تو
$$$123$$$
کچھ بوڑھے جوڑوں میں بہت محبت ہوتی ہے جب ان کا رفیقِ حیات اس دنیا سے رخصت ہوتا ہے تو وہ بہت غم میں مبتلاہوتے ہیں اس بات کا اظہار انور مسعود صاحب نے اپنی شریکِ حیات کی رحلت کے بعد ان الفاظ میں کیا ہے۔
$$$123$$$
خاک میں ڈھونڈتے ہیں سونا لوگ
$$$123$$$
ہم نے سونا سپردِ خاک کیا
$$$123$$$
فیس بک پر ایک ہفتے میں ایک ہی موضوع پر دو پوسٹیں نظر سے گزریں۔پہلی پوسٹ میں ذکر تھا ایک ایسے والد کا، جس نے اپنے بچے کو صرف اور صرف اس لیے گھر سے نکال دیا کہ اس نے چپکے چپکے میک اپ کرنا شروع کردیا تھا۔ کیا میک اپ کرنا اتنا بڑا جرم ہے کہ اس کی وجہ سے کوئی بھی شخص اپنی سگی اولاد کو ہمیشہ کے لیے اپنی آغوش سے جدا کردے۔
$$$123$$$
دراصل اس معصوم بچے کا گناہ خواجہ سرا ہونا ہے، جس کی وجہ سے یہ دھتکارا گیا اور گھر سے بے گھرکیا گیا۔
$$$123$$$
جن کی ہمارے اس نام نہاد عزت دار معاشرے میں کوئی گنجائش نہیں اور نہ ہی زندگی کی خوشیوں پر ان کا کوئی حق ہے۔قومی سطح پر بھی یہ جنس اہمیت کی حامل نہیں۔ زندگی کے کسی بھی شعبے میں ان کے لیے کوئی مخصوص کوٹہ مقرر نہیں ہے۔ کچھ سال پہلے تو یہ شناختی کارڈ بنانے کے حق سے بھی محروم تھے کیونکہ اگر شناختی کارڈ بناتے بھی تو کس جنس سے۔
$$$123$$$
اپنے حقیقی رشتوں کے دھتکارے ہوئے ان مجبور اور بے بس لوگوں کے لیے شناختی کارڈ میں جنس کا کوئی خانہ ہی موجود نہیں تھا۔
$$$123$$$
ستم بالائے ستم یہ کہ اس معاشرے کا رکن ہونے کے باوجود تعلیم کے دروازے بھی ان پر بند ہیں۔تعلیم پر ان کا اس لیے بھی کوئی حق نہیں کیونکہ ہمارے تعلیمی ادارے ماں باپ کا نام پوچھ کر تعلیم دیتے ہیں۔ ان کے والدین تو بچپن سے ہی ان کے ناکردہ گناہوں کی پاداش میں ان کو گھر سے بے دخل کرکے در در کی ٹھوکریں کھانے کے لیے تنہا چھوڑ دیتے ہیں۔پھر بھلا یہ قسمت کے مارے کس طرح ہماری نارمل اولاد کے ساتھ ایک درس گاہ میں بیٹھ کر تعلیم حاصل کرسکتے ہیں۔
$$$123$$$
ہم بچپن سے ہی یہ سنتے آئے تھے کہ گھر میں ایسا بچہ پیدا ہونے کی صورت میں خواجہ سرا اسے اپنے ساتھ لے جاتے ہیں۔ اب جاکے معلوم ہوا کہ ماں باپ اپنی خوشی سے اپنی اولاد ان کے حوالے کرتے ہیں اور پھر پلٹ کر بھی نہیں پوچھتے۔ یہاں سوال یہ پیدا ہوتا ہے کہ کیا وہ اپنی مرضی اور پسند سے خواجہ سرا بنتے ہیں جو دھتکارے جاتے ہیں۔ گھر میں کسی کا بیٹا چوری، قتل یا کوئی اور غلط کام کرتا ہے تو بجائے اس کی اصلاح کے لیے اسے سزا دلوائی جائے،اسے گھر میں چھپا کر رکھا جاتا ہے تاکہ پولیس اسے نہ لے جائے اور اسے تکلیفوں کاسامنا نہ کرنا پڑے مگر خواجہ سراؤں کے لیے ہمارہ رویہ بالکل مختلف ہوتا ہے۔
$$$123$$$
ایسے معصوم بچوں کو جب انہیں ماں باپ کے سہارے کی اشد ضرورت ہوتی ہے وہ اسے خود سے ہمیشہ کے لیے جدا کرکے زمانے کی ٹھوکروں کے حوالے کرتے ہیں۔حالانکہ قاتل اور چوری کرنے والے بچے کا اپنا قصور ہوتا ہے مگر خواجہ سرا کا اپنا قصور بھی نہیں ہوتا۔ ہمارے دو رخی معاشرے کا ایک پہلو یہ بھی ہے کہ جب بھی ہمارے ہاں کوئی دماغی یا جسمانی معذور بچہ پیدا ہوتا ہے تو اسے کلیجے سے لگا کر رکھا جاتا ہے مگر وہیں المیہ یہ بھی ہے کہ خواجہ سراؤں کو گھر سے بے گھر کرتے وقت والدین کی محبت کھو جاتی ہے۔
$$$123$$$
وہ بھول جاتے ہیں کہ یہ بھی اللہ کے پیدا کیے ہوئے بندے ہیں،جس نے باقیوں کو پیدا کیا ہے۔ ان کے حقوق کی خلاف ورزی کرنے کے جرم میں والدین کو قرار واقعی سزا ملنی چاہیے کیونکہ وہ معاشرے کے ڈر سے ان کی زندگی خراب کرنے کے مجرم بن جاتے ہیں۔ اسی لیے ان کی بربادی کی ذمہ داری پہلے والدین پر اور پھر معاشرے پر عائد ہوتی ہے۔ اس معاملے میں والدین براہ راست خدا سے اور اس کی تقسیم سے جنگ کرتے ہیں کیونکہ اولاد دینے والی ذات صرف اور صرف خدا کی ہے۔
$$$123$$$
وہ جسے چاہے لڑکی دے یا لڑکا دے،جسے چاہے اس کے گھر خواجہ سرا یا پھر جسمانی اور ذہنی معذور پیدا کرے اور جسے چاہے بے اولاد رکھے۔ کسی بھی گھر میں بچہ پیدا ہونے کا یہ مطلب برگز نہیں کہ وہ اس بچے کے مالک حقیقی ہیں۔ اولاد اللہ کی طرف سے والدین پر ایک اہم ذمہ داری ہے۔ تاکہ وہ اسے پڑھا لکھا کر اور بہترین تربیت کرکے معاشرے کا ایک کارآمد شہری بناسکیں۔
$$$123$$$
جب یہی ذمہ داری ایک معذور بچے کی شکل میں دی جاتی ہے تو والدین اس بچے کو محبت اور پوری توجہ دیتے ہیں اور اسے زمانے کے سرد و گرم سے بچا کر رکھتے ہیں۔مگر خواجہ سرا پیدا ہونے کی صورت میں اس کے حکم سے سرکوبی کی جاتی ہے۔ حالانکہ یہ ذمہ داری ہونے کے ساتھ ایک آزمائش بھی ہیں۔ جس طرح باقی اولاد کے حقوق کی بابت ہم سے پوچھ گچھ ہوگی اسی طرح ہم سیان کے باربے میں، ان کی تربیت کے بارے میں، ان کے حقوق کے بارے میں سوال جواب ہونگے۔
$$$123$$$
مگر ہم اپنی ذمہ داری سے صرف اس وجہ سے منہ چراتے ہیں کہ یہ بچے ہماری بے عزتی کا باعث ہیں۔ اللہ کے قہر سیڈرے بغیر کہ کل اس کی بارگاہ میں اس معصوم کے حوالے سے کیا منہ لے کر جائیں گے۔
$$$123$$$
حیرت کی بات یہ ہے ہم کہ بدنامی کے خوف سے گناہ نہیں چھوڑتے، جھوٹ بولنا نہیں چھوڑتے،چوری کرنا نہیں چھوڑتے مگر ایسے بچوں کو بدنامی کے خوف سے بے یاروں مددگار چھوڑتے ہیں۔
$$$123$$$
گھر سے نکالے جانے کے بعد یہ دربدرکی ٹھوکریں کھاتے ہیں۔ کیوں نہ کھائیں جب سگوں نے بدنامی کیڈر سے نہیں رکھا باقی کیوں پناہ دیں گے۔ ہر جگہ سے مایوس ہوکر اور دھتکارے جانے کے بعد آخر کار وہ برائیوں کی آغوش میں پناہ لینے پر مجبور ہوجاتے ہیں اور معاشرہ کی نگاہوں میں صرف اور صرف گناہ گار تصور کیے جاتے ہیں۔گناہ بھی کونسا؟صرف خواجہ سرا ہونے کا۔
$$$123$$$
حالانکہ اصل گناہ گار تو وہ ہیں جو ان کو اس نہج تک پہنچنے کا سبب ہوتے ہیں۔
$$$123$$$
اپنی ذمہ داری سمجھ کر ہی انہیں باعزت مقام دلایا جا سکتا ہے۔ جو ان کا اولین حق ہے۔ اس کے علاوہ گورنمنٹ کو چاہیے کہ وہ ان کے لیے تعلیم کے دروازے کھول کر انہیں ترقی کے دھارے میں شامل کرے اور تعلیمی وظائف اور نوکریوں کوٹہ مقرر کرے۔ تب ہی یہ لوگ معاشرے کی بھاگ دوڑ میں اپنا کردار بخوبی ادا کرسکیں گے۔
$$$123$$$
جیسا کہ شروع میں،میں نے دو پوسٹوں کا ذکر کیا تھا۔ پہلی پوسٹ میں زمانے کا ایک بدنما چہرہ دکھائی دیا مگر دوسری پوسٹ ایک مثبت رویے کی جانب نشاندہی کرتی ہے کہ انسانیت اب بھی زندہ ہے۔ یہ وزیرستان کے بارے میں ہے جہاں خواجہ سرا کو باقی بچوں کی طرح پوری عزت اور احترام کے ساتھ رکھا جاتا ہے۔ ان کے حقوق کا پورا خیال رکھا جاتا ہے۔ اسی سلسلے میں گذشتہ مردم شماری میں وزیرستان سے تین خواجہ سرا رجسٹر بھی ہوئے ہیں۔ اسی مثبت تبدیلی اور رویے کی ضرورت پوری قوم کو ہے انفرادی طور پر بھی اور اجتماعی طور پر بھی۔
$$$123$$$
تحریر:مفتی محمد جنید خان
$$$123$$$
ہندوستان کی تاریخ سلاطین وصوفیاء کے تذکروں سے لبریز ہے ۔ہندوستان کی سرزمین پرآٹھویں صدی سے بیسوی صدی تک دوغیر ملکی سلطنتوں کا راج رہا۔عرب مسلمانوں کے راج کا712ء میں محمد بن قاسم کمسن مجاہد اسلام نے اپنے قدموں سے اس سرزمین کو شرف بخش کر آغاز کیا اور1857ء کی جنگ آزادی کے بعد اسکا باقاعدہ اختتام ہوا۔
$$$123$$$
دوسرا برطانوی سامراج کی ابتداء1857ء کو شروع ہوکر1947ء پرظاہری طورپر ختم ہوجاتی ہے۔ہندوستان میں مسلمانون کے راج کی ابتداء خلیفہ الولید اور بغدادکے گورنرحجاج بن یوسف کی ایماء پر ہوا۔جسکی تفصیل تاریخ فرشتہ اور تاریخ ہندوستان جیسی ضخیم کتب میں مطالعہ کی جاسکتی ہے۔
$$$123$$$
ہندوستان میں جب مغلیہ سلطنت کا سورج آنکھ مچولی کی کیفیت میں مبتلاء تھااسی دوران اللہ تعالی نے ہندوستان کی سرزمین میں مسلمانوں کوسلطان حیدرعلی نواب حاکم اعلی ریاست میسور جیسا عظیم فرد عطا کیا ۔
$$$123$$$
جنہوں نے اپنی انتھک محنت سے ۱۷۶۱ء میں اپنی ایک مستقل ریاست قائم کردی تھی۔پھر انہوں نے فرانسیسوں کی مددسے جدید آلات جنگی سے اپنے لشکر کو مستحکم کیا۔جب سلطان حیدر علی ریاست میسور کی فوج میں نائک تھے تو ان دنوں ”ارکاٹ“نامی علاقہ میں ٹیومستان ولی کے مزار پر اپنی دونوں بیگمات سمیت حاضری دیکر بارگاہ ایزدی سے اولادمانگی ۔اللہ تعالی نے انکی دعا قبول فرمائی اور۲۰نومبر ۱۷۵۰ء بروز جمعة المبارک بمطابق ۲۰ذوالحجة الحرام ۱۱۶۳ھ کو اللہ تعالی نے انہیں ایسی شخصیت اولاد کی شکل میں عطافرمائی جس نے ہندوستان کی تاریخ میں ان مٹ نقوش چھوڑے ۔
$$$123$$$
اس شخصیت کا نام اس ولی اللہ کی مناسب سے ٹیپو سلطان رکھا گیااور انکا دوسرا نام فتح علی رکھا۔
$$$123$$$
۱۷۶۷ء سے ۱۷۶۹ء تک انگریزوں کے ساتھ نواب حید رعلی خان کے معرکوں میں ٹیپو سلطان رحمة اللہ علیہ کی خدادصلاحیتوں کا اظہارہوا اور ہر طرف انکی بہادری کے چرچے ہونے لگے ۔نواب حیدرعلی خان کا جب ۱۷۸۲ء میں جب وصال ہوا تو۲۰محرم الحرام ۱۱۹۷ھ میں والد کے تخت پر بیٹھے۔
$$$123$$$
اور والد کی عطاکردہ سلطنت کو ”سلطنت خدادادمیسور“سے موسوم کیا۔اور یہ مبارک نام تاریخ میں سنہری حروف سے انکے کارنامائے عظیمہ کی وجہ سے ہمیشہ کیلئے ثبت ہوگیا۔
$$$123$$$
نواب فتح علی ٹیپو سلطان بہادر رحمة اللہ علیہ کی شخصیت اور وضع قطع کی مختلف لوگوں نے عکاسی کی وہ اس سے بہت حد تک مختلف خصوصیات کے حامل ،بلند ،معتدل،منصف ،مذہب پیرو شخصیت تھے۔
$$$123$$$
جسکا تصور آپ میوزیم میں موجود عکاسی سے کرسکتے ہیں۔وہ نہایت متدین(دین پسند) اور عامل شریعت مصطفی ﷺ تھے اسی بنیادپروہ صداقت صدیقی وعدل فاروقی وشجاعت حیدری وسخاوت عثمانی کا عکس تھے ۔الفضل ماشھدت بہ الاعداء کے تحت ان اوصاف پر اغیار بھی انکے رطب اللسان تھے۔
$$$123$$$
آپ سلطان ہونے کے باوجود حقوق اللہ یعنی عبادات تہجد،فرائض ووظائف کو معمول سے بجا لاتے ۔
$$$123$$$
ہمیشہ سادہ لباس زیب تن کیااور عاجزی میں اپنی مثال آپ تھے۔ہندوستانی شہنشاہوں کی سنت کے خلاف اپنے نام کا سکہ تک جاری نہ کیابلکہ صدیقی،فاروقی، امامی،احمدی،عابدی نامی مختلف وقتوں میں سکے جاری کئے اور اس بات سے انکی شریعت وشخصیات اسلام سے محبت کااندازہ لگایا جاسکتاہے۔
$$$123$$$
سلطان نے اسلامی اصولوں کیمطابق عورتوں کو حقوق دلوائے۔ہندووٴں کی مندروں پر چڑھاوے کے بعد پیداہونیوالی اولاد کو داسیاں بنادیتے جو ساری زندگی شادی نہیں کرسکتی تھی انکے ذمے صرف مندر کی خدمت تھی سلطان نے یہ رسم قبیحہ کوختم کیا۔
$$$123$$$
سلطنت میں شراب اورمنشیات پر مکمل پابندی عائد تھی۔سلطان فتح ٹیپو کے تاریخی الفاظ جوانہوں نے نواب حیدر آباد کو خط میں لکھے ”اگر مسلمان اب بھی متحد ہوجائیں تو اگلی شان وشوکت پھر آسکتی ہے لہذا امیران اسلام کو ایسی کاروائی کرنی چاہئے کہ روز محشر انہیں نبی ﷺ کے سامنے شرمسار نہ ہونا پڑے“۔لیکن افسوس کسی نے انکی اس ناصحانہ سفارش وتجویز پرکان نہ دھرے ۔
$$$123$$$
بلکہ الٹا نظام انگریزوں سے مل گیا اور وہ انگریز جس کو سلطان نے کبھی تسلیم نہ کیا حتی کہ انکا بناہوا نمک تک بھی استعمال نہیں کرتے تھے انہوں نے نظام ،مرہٹوں کے ساتھ ملکر تین طرف سے میسور پر حملہ کیااور میرصادق،میر غلام علی لنگڑیال،میرقمرالدین وغیرھا کلیدی عہدوں پر فائض لوگوں کو لالچ دیکر ملالیا ۔ان غداروں اور نام نہاد مسلمانوں اور وطن دشمنوں کی مدد سے انگریزاور انکے معاونین سرنگاپٹنم پہنچ گئے اور اسکا محاصرہ کرلیا۔
$$$123$$$
بالآخر ۴۰مئی ۱۷۹۹ء بمطابق ۱۲۱۳ھ کو مجاہد اسلام لڑتے ہوئے شہید ہوگیا۔اور پھر اس ملک پر چند سالوں بعد مسلمانوں کی سلطنت کا سورج غروب ہوگیا۔
$$$123$$$
آخر میں سلطان کے الفاظ کے تحت موجودہ حالات کا تقابل کیاجائے تو کشمیروفلسطین وبرما وحلب وشام میں مسلمانوں پر ظلم وستم دیکھ کر خاموش تماشائیوں کے لئے عبرت کا تازیانہ ہیں ۔
$$$123$$$
تحریر: سید ارمغان نشاط
$$$123$$$
پاکستان میں کرونا کا خطرہ دوسرے ممالک کی نسبت کئی گناہ زیادہ ہے تاریخ گواہ ہے کہ بحیثیت صحت قوم ہم کوئی اتنے سمجھدار ثابت نہیں ہوئے، ہم نے اکثرہر گزرتی مشکل میں ٹانگ ضرور پھنسائی ہے، اللہ کی بے شمار نعمتیں ہو نے کے باوجود ہم ایک مشکلات میں گھری قوم ہیں کیونکہ ہم نے نعمتوں کا صحیح استعمال نہیں کیا اور آنے والے چیلینجزکا ٹھیک طرح سے مقابلہ نہیں کر پائے۔
$$$123$$$
پوری دنیا اس وقت کورونا کی لپیٹ میں ہے اور 30 لاکھ سے زیادہ لوگ اب تک اس بیماری کا شکار ہو چکے ہیں اور لاکھ سے زیادہ اس کی وجہ سے سے موت کے منہ میں میں جا چکے ہیں اور یہ ان ممالک میں ہو رہا ہے جو ترقی یافتہ ہیں اور جہاں صحت کی سہولیات پاکستان سے بہت بہتر ہیں جن ممالک کی عوام کو میڈیکل ایڈ کے لئے ہسپتالوں کے دالانوں میں چادر بچھا کر بیٹھنا نہیں پڑتا اس کے مقابلہ میں اگر ہم پاکستان کے حالات دیکھیں تو تشویش لاحق ہوتی ہے کہ جو قومیں اتنی سہولیات ہونے کے باوجود اس بیماری سے نبرد آزما ہیں اور بد سے بدتر حالات میں اموات کی شرح روکنے میں ناکام ہیں تو ہم مندرجہ ذیل چیلنجز کے ہوتے ہوئے اس بیماری کے سبب مزید پریشانی کا شکار ہو سکتے ہیں
$$$123$$$
کرونا مکھی اور مچھر سے لگ کر بھی ایک جگہ سے دوسری جگہ منتقل ہو سکتا ہے اور ہمارے ملک میں ان دونوں کی بہتات ہے جس سے خطرہ دوسرے ممالک کی نسبت کئی گنا بڑھ جاتا ہے ہمارا ملک مشترکہ خاندانی نظام پر قائم ہے شہروں میں جگہ کی کمی اور مہنگی رہائشی سہولیات ہونے کے سبب لوگ ایک ہی گھر میں رہنے پر مجبور ہیں جس کی وجہ سے ایک احتمال ہمیشہ موجود رہتا ہے کہ اگر ایک بھی فرد اس بیماری کا شکار ہوتا ہے تو اس گھر میں رہنے والے پندرہ بیس افراد یکمشت اس کے مریض بن جائیں گے کیونکہ اس بیماری کی علامات آنے میں ہی ایک ہفتہ کا وقت لگ جاتا ہے اور اس وقت تک یہ کافی لوگوں میں پھیل چکا ہوتا ہے۔
$$$123$$$
ہمارے معاشرے میں ایک دوسرے سے میل جول اور ملاقات زندگی کا ایک اہم جزو سمجھا جاتا ہے جس کی وجہ سے معاشرتی دوری کا خیال رکھنا بہت مشکل ہے۔خوشی،غمی اور بعض اوقات بلا مقصد تقریبات اور سالگرہ سے اجتناب کرنا مشکل ہوجاتا ہے میزبان کی ناراضگی کے ڈر سے۔
$$$123$$$
دوسرے ممالک کی نسبت روزمرہ خریداری میں ہم چھوٹے سٹالز اور ٹھیلوں پر زیادہ انحصار کرتے ہیں جس کی وجہ سے کرو نا کی حفاظتی تدابیر کو یقینی بنانا مشکل ہو جاتا ہے۔
$$$123$$$
لوکل ٹرانسپورٹ پر سفر کرنے والوں کی تعداد بہت زیادہ ہے اور جو سلوک مسافروں سے ان بسوں اور ویگنوں میں کیا جاتا ہے وہ سب کو علم ہے بھیڑ بکریوں کی طرح کر لے جانے والی سواریاں کرونا کے خطرے کو کئی گناہ کر دیتی ہیں۔
$$$123$$$
شہروں میں بسنے والے مزدور طبقہ کا زیادہ تر انحصار باہر کے کھانوں پر ہوتا ہے اور ایسے ہوٹلوں اور ڈھابوں پر صفائی کا معیار ہمیشہ سے ایک سوالیہ نشان رہا ہے جو ان حالات میں اور بھی خطرناک ہو جاتا ہے۔
$$$123$$$
مذہبی جذباتیت سے بھرپور ہمارے معاشرے میں لوگ اور حتیٰ کہ ہمارے علمائے کرام بھی معاشرتی دوری کے اصول کو اپنانے کو تیار نہیں۔ مساجد کے لیے دیے گئے 20نکاتی حکومتی فارمولے پر عمل درآمد آسان کام نظرنہیں آرہا۔ مین سڑکوں پر اور حکومتی زیر انتظام مساجد میں تو لوگ کسی حد تک آپس میں فاصلہ رکھ کر نماز پڑھ رہے ہیں اور اصولوں کی پابندی کر رہے ہیں جبکہ گلی محلوں کی چھوٹی مساجد میں جگہ کم ہونے کے باعث رش دیکھا جا رہا ہے جو کرو نا متاثرین کی تعداد کو خطرناک تک ک حد تک بڑھا سکتا ہے۔
$$$123$$$
حکومتی لاک ڈائن کے نتیجے میں ٹریفک پولیس لاک ڈاون کے اصولوں کی خلاف ورزی کرنے والوں کے چالان کرنے میں مصروف ہے جس کا نتیجہ یہ ہے کہ نیشنل بینک کے باہر ہر وقت لوگوں کی قطاریں نظر آرہی ہیں جو چلان جمع کروانے کے لیے ایک دوسرے کے ساتھ لگے انتظار کر رہے ہیں۔ ایسے ہی دوسرے بینکوں میں بھی یوٹیلیٹی بلز کی ادائیگی کے سلسلے میں سٹیٹ بینک کی ہدایات کے باوجود بعض مقامات پر معاشرتی دوری کے اصول کی پابندی کروانا مشکل ہو جاتا ہے جوکہ وائرس ٹرانسفر کے خطرہ کو کو کئی گناہ نہ بڑھا دیتا ہے۔
$$$123$$$
کرونا کی وبا سے شدید متاثراہم ملک برطانیہ، فرانس، امریکہ اور چین کرنسی نوٹوں کے کم سے کم استعمال میں بالترتیب تیسرے، چوتھے، پانچویں اورچھٹے نمبر پر آتے ہیں۔ جبکہ پاکستان میں کاروباری اور مالیاتی معاملات کا زیادہ پر انحصار کرنسی نوٹوں کے لین دین پر ہے جو کہ وائرس کی منتقلی کا بڑا خدشہ ثابت ہوسکتے ہیں۔
$$$123$$$
1967ء سے اب تک 10 ایسی وبائیں پھیلی ہیں جس نے لاکھوں انسانوں کو متاثر کیا۔ان میں سے پانچ وبائیں چمگادڑوں میں پائے جانے والے وائرس سے پھیلیں۔
$$$123$$$
1967ء سے یوگنڈا سے ایک وباپھیلی جس نے 590 افراد کو متاثرکیا۔ان میں 478 افراد موت کے منہ میں چلے گئے۔یہ انتہائی خطرناک تھی کیونکہ اس میں اموات کی شرح 81 فیصد رہی۔
$$$123$$$
اسے '' ماربرگ'' کا نام دیا گیا۔ جس کا وائرس چمگادڑ سے آیا تھا۔ 1976ء میں''ایبولا''نامی وباجمہوریہ کانگو سے پھیلی جس نے 33687 افراد کو متاثر کیا۔ جن میں سے 14693 افراد ہلاک ہو گئے۔اس میں ہلاکتوں کی شرح 44فیصد رہی۔
$$$123$$$
1999 میں ملائیشیا سے ایک وبا کا سبب بھی چمگادڑ کی ایک قسم کو قرار دیا گیا،اس ''نیپا،''کہا جا تا ہے،اس سے 496 افراد متاثر ہوئے اور شرح اموات53فیصد رہی۔
$$$123$$$
2002ء میں چین میں ''سارس''نامی وائرس نے جنم لیا۔اس سے 8098 افراد متاثر ہوئے اور اموات کا تناسب 10 فیصد رہا۔نیا کرونا وائرس (کووڈ-19)جس نے پوری دنیا کو اپنی لپیٹ میں لے لیا ہے اس سے لاکھوں افراد متاثر اور لقمہ اجل بن گئے ہیں۔اس کی ابتداء چین کے شہر دوہان سے ہوئی اس کے بارے میں بھی یہی خیال ہے کہ اس کی بنیادیں چمگادڑہے۔
$$$123$$$
ماہرین کا خیال ہے کہ انسانوں میں پھیلنے والی75فیصد متعدی امراض کی اساس جانور ہیں جن میں چمگادڑ اور دوسرے میملز شامل ہیں۔
$$$123$$$
چمگادڑ سے ریبیر(باولیپن)کا مرض بھی منتقل ہو سکتا ہے جو جان لیوا ہو سکتاہے جب یہ ریبیر شکار ہوتی ہیں تو بالآخر موت کے منہ میں چلی جاتی ہے لیکن مرنے سے پہلے وائرس انسانوں اور جانوروں میں منتقل کر جاتی ہیں۔ریبیر عموما کاٹنے سے منتقل ہوتی ہے۔متاثرہ چمگادڑ اگر پالتو جانور کو کاٹے گی تو یہ اس میں منتقل ہو جاتی ہے اور پھر انسان میں۔اس مرض کے وائرس کی منتقلی متاثرہ جانور کے لعب کے آنکھ، ناک، منہ،یازخم میں جانے سے بھی ہوسکتی ہے۔
$$$123$$$
امریکا میں ہر سال چمگادڑوں سے ریبیر سے منتقلی کے ایک یا دو کیسز ہی سامنے آتے ہیں۔چمگادڑوں سے پھیلنے والا نظام تنفس کا ایک مرض ہسٹوپلازموسس کہلاتا ہے۔یہ جانوروں،بشمول چمگادڑوں،کے فضلے میں نمو پانے والی پھپھوندی یافنگس سے ہوتا ہے۔چمگادڑوں میں وائرس''سنبھالنے'' کی صلاحیت بہت زیادہ ہوتی ہے۔یہ بیمار ہوئے بنا کئی طرح کے وائرس کی پناہ گاہ ہو سکتی ہے۔
$$$123$$$
اس میں ایسے وائرس پائے جاتے جن کے مستقبل میں انسانوں میں منتقل ہونے کا شبہ ہے۔ان معلومات سے عمومی تاثر قائم ہوتا ہے کہ چمگادڑ ہم انسانوں کے لیے خطرناک ہے۔چمگاڈر اور انسان اکثر دور دور رہتے ہیں یہ عموما دن ڈھلنے کے بعد شکار پر نکلتی ہے جبکہ انسان کے لیے یہ سستانے کا وقت ہوتا ہے اگر انسان اور چمگادڈ اپنی حدود میں رہیں تو خطرہ بہت کم رہ جا تا ہے۔
$$$123$$$
یہ انسان سے دور رہنے کو ترجیح دیتی ہیں لیکن انسان چمگادڑ سمیت مختلف جانوروں کے رہائشی علاقوں کو قبضے میں لینے کی راہ پر چل نکلا ہے جس کے منفی اثرات مرتب ہو رہے ہیں۔جنگل کم ہوتے جا رہے ہیں اور بے آباد علاقوں میں انسانی آبادیاں بنتی جا رہی ہیں جس سے جنگلی حیات انسانوں کے قریب آرہی ہے یا ناپید ہورہی ہے۔لوگ جنگلی جانوروں کا بلاوجہ شکار کرتے ہیں۔
$$$123$$$
بعض چمگادڑ کا گوشت کھاتے یا سوپ پیتے ہیں۔
$$$123$$$
ماہرین کا کہنا ہے کہ اگر چمگادڑ آپ کے گھر یا دفتر میں آجائے،پھس جائے یا زخمی ہو جائے تو اس کے پاس جانے اور چھونے سے گریز کریں۔ اگر یہ آپ کے گھر میں رہنا شروع کر دے تو اسے ہٹانے کا کام احتیاط سے کیا جائے۔ان کی زندگی کا اپنا دائرہ ہے۔چمگادڑیں اڑنے کی استعداد رکھنے والی واحد میمل ہیں۔ یہ اڑنے کے ساتھ رات کو''دیکھ'' سکتی ہیں اور اپنے اندر پائے جانے گونج کے نظام سے اندھیرے میں راستہ تلاش کر لیتی ہیں۔
$$$123$$$
کئی علاقوں میں ان کی تعداد حیران کن حد تک زیادہ ہوتی ہے۔اس کی ایک مثال''میکسیکن فری ٹیلڈ چمگادر''کی ایک آبادی ہے۔یہ قسم ریاست ہائے متحدہ امریکا سے میکسیکواور جنوبی امریکا تک پائی جاتی ہے۔ایمازون جنگل میں ان کی کثرت ہے البتہ ان کی سب سے بڑی آبادی ٹیکساس(امریکہ)میں واقع بریکن غار میں ہے جہاں دو کروڑ چمگادڑیں رہتی ہیں۔
$$$123$$$
ان کے مختلف سائز ہوتے ہیں۔
$$$123$$$
دنیا میں سب سے بڑی چمگادڑوں میں''فلائنگ فاکس'' اور'' جائنٹ گولڈن کراونڈ فلائنگ فاکس'' شامل ہیں جن کے ونگز پانچ فٹ سے زیادہ پھیل سکتے ہیں اور ان کا وزن ایک کلوگرام سے زیادہ ہے۔
$$$123$$$
حشرات اور پتنگے کھانے والی سب سے بڑی''گنجی چمگادڑ'' ہے۔اس کا وزن 250 گرام ہوتا ہے۔سب سے بڑی گوشت خور ''سپکٹرل چمگادڑ''ہے۔اس کے ونگز دو فٹ ہوتے ہیں۔ناک والی چمگادڑ''بمبلیبی''تھائی لینڈ میں پائی جاتی ہے اور سب سے چھوٹے میملز میں سے ایک ہے۔
$$$123$$$
اس کے ونگز چھ فٹ اور وزن دو گرام ہوتا ہے۔خصوصا منظقہ حارہ میں یہ کثرت سے پائی جاتی ہیں مغربی افریکہ میں ان کی 100 کے قریب اقسام ہیں۔یہ پولی نیشن اور نیجوں کے پھلاؤ میں اہم کردار ادا کرتی ہیں۔چمگادڑوں کی بعض اقسام پولن کھاتی اور پودوں کا رس پیتی ہیں۔کچھ پھل کھاتی ہیں۔پھل ہضم ہونے کے بعد کس مقام پر خادج کرتی ہیں جہاں ایک نیا پودا اگ آتا ہے۔
$$$123$$$
خونخوار چمگادڑیں مویشیوں کے لئے بعض علاقوں میں مسائل پیدا کرتی ہیں یہ ان میں چھوٹے چھوٹے زخم کر دیتی ہیں اور ان میں ریبیراور مرض النوم جیسے امراض کا سبب بنتی ہیں۔ان کی 1300 اقسام میں تین خون پی کر گزارہ کرتی ہیں۔
$$$123$$$
حشرات اور پتنگے کھانے والی چمگادڑوں کا فضلہ اب بھی کئی ممالک میں زرعی کھاد کے طور پر استعمال ہوتا ہے۔بارود کی خاطر نائٹروجن اور فاسفورس حاصل کرنے کے لیے ان کے فضلے کو استعمال کیا جاتا رہا۔
$$$123$$$
امریکی جنگ آزادی میں اس مقصد کے لیے ان کا فضلہ استعمال ہوتا رہا۔۔مغربی ثقافت میں چمگادڑوں کے بارے میں کئی مافوق الفطرت نا موافق باتیں مشہود ہیں۔البتہ کئی مشرقی ممالک میں انہیں خوش قسمتی،طویل العمری اود خوشی کی علامت سمجھا جاتا ہے۔بحرالکاہل کے چند جزائر میں '' فلائنگ فاکس'' کا گوشت کھا نے کا شکار کرتے ہیں۔
$$$123$$$
یورپی چڑیا گھروں میں انیسویں صدی کے وسط سے ان کو رکھنے کا رواج ہوا۔انہیں تحقیقی مقاصد کے لیے رکھا جاتا ہے۔ وائرس کی کثرت کے باعث ان پر تحقیقات زیادہ ہو تی ہیں۔کچھ لوگ انہیں پالتے ہیں لیکن یہ آسان کام نہیں،خطرناک اور احتیاط طلب شوق ہے۔ان سے دور رہنے میں ہی بھلائی ہے۔۔۔
$$$123$$$
یکم مئی کی چھٹی کا بچے بے صبری سے انتظار کر رہے تھے. کیونکہ ان سے وعدہ تھا کہ ان کو ایک آ ؤٹنگ کروائی جائے گی. اور بچوں سے زیادہ ہمیں خوشی تھی کہ چلو ایک دن چھٹی کا تو ملا.ملازمہ کے ساتھ مل کر گھر کے سارے کام نبٹائے اور تیار ہو کر بچوں کے ساتھ خوشی خوشی روانہ ہوگئے۔
$$$123$$$
راستے میں حسب معمول دکانیں کھلی تھیں اور ٹھیلے والے روز کی طرح اپنے اپنے کاروبار میں لگے ہو ئے تھے. 
$$$123$$$
کہیں کہیں کچھ مزدور معمول کے مطابق کام کی تلاش میں اپنے سامان کے ساتھ بیٹھے نظر آئے،کسی کے پاس بیلچہ تھا تو کسی کے پاس رنگ کرنے والے برش تھے. ان کے چہروں پر امید اور نا امیدی کی کیفیت نمایاں تھی. اس بات سے قطع نظر کہ آ ج ان کی چھٹی ہے اور انہیں گھروں میں آرام کرنا ہے. گاڑی دھیرے دھیرے آ گے بڑھ رہی تھی. یہیں ہماری نظر ایک زیر تعمیر بلڈنگ. 
$$$123$$$
پر پڑی وہاں کئی مزدور کام کرتے نظر آ ئے. کچھ آ گے بڑھے تو ایک بوڑھا شخص دکھائی دیا.جو روز کی طرح آ ج بھی دھوپ تلے بیٹھا پرانے جوتوں کی مرمت کر رہا تھا. خیر ایک سر سری سی نظر ڈالنے کے بعد میں پھر بچوں کی جانب متوجہ ہو گئی۔
$$$123$$$
کچھ دیر بعد ہم ایک ریستوران کے سامنے کھڑے تھے.یہ شہر کے بہترین ہوٹلوں میں سے ایک تھا۔ریستوران کے دروازے پر کھڑے گارڈ نے ہمارا پرتپاک استقبال کیا. 
$$$123$$$
اندر داخل ہوئے تو ارد گرد کوئی بھی میز خالی نظر نہ آ ئی. رش دیکھ کر سمجھ آ یا کہ آ ج زیادہ تر لوگ اس چھٹی کے دن کو انجوائے کرنے کے لئے نکلے ہیں.کچھ دیر انتظار کے بعد ایک ٹیبل خالی ہوئی تو بچوں نے جلدی سے نشست سنبھال لی. فورا ہی ویٹر آ یا اور آ رڈر لے کر چلا گیا۔
$$$123$$$
کھانے سے فارغ ہو کر واپس گھر کے لئے روانہ ہوئے. راستے میں چھوٹا بیٹا گویا ہوا. 
$$$123$$$
کہ مما آ ج کی چھٹی کس لئے دی گئی ہے. میں نے کہا بیٹا آ ج مزدوروں کا عالمی دن منایا جا رہا ہے. اور اس دن پوری دنیا میں علامتی طور پر ایک چھٹی دی جاتی ہے. اس دن کو منانے کا اصل مقصد امریکا کے شہر شکاگو میں محنت کشوں کی جدوجہد کو یاد کرنا ہے. پہلے مزدور استحصال کا شکار تھے. ان کو دن بھر میں سولہ گھنٹے کام کرنا پڑتا تھا. ان سب نے مطالبہ کیا کہ ان کے اوقات کار میں کمی کر کے آ ٹھ گھنٹے کئے جائیں. 
$$$123$$$
ان کے مطالبات تسلیم نہیں کئے گئے تو یکم مئی کو عالمی طور پر ایک تحریک کا اعلان کیا گیا. اور عالمی سطح پر ایک فیڈ ریشن تشکیل دی گئی. اس کا نام فیڈریشن آ ف آرگنائیزڈ ٹریڈرز ایڈ ڈویلپرز رکھا گیا۔ اس فیڈریشن کے ماتحت اپریل 1886میں شکاگو میں اکھٹا ہونے کا فیصلہ کیا گیا. آ خر کار بہت جدو جہد کے بعد ان کے مطالبات مان لئے گئے. اور ان کے اوقات کار میں کمی کرکے آ ٹھ گھنٹہ کردئے گئے. 
$$$123$$$
اور اس دن کی مناسبت سے یہ دن منایا جانے لگا۔
$$$123$$$
بیٹا خاموشی سے یہ سب سنتا رہا. میری بات ختم ہونے پر بولا. مما ہم سب تو مزدور نہیں ہیں. مزدور تو آ ج بھی روز کی طرح کام میں لگے ہوئے ہیں. ان کو چھٹی کیوں نہیں دی جاتی جن کا یہ دن ہے. اور باقی سب چھٹی کرتے ہیں. ایک معصوم بچے کا یہ ایک ایسا سوال تھا جو کہ میرے ساتھ ساتھ پورے معاشرے کے منہ پر بھی ایک طمانچہ تھا. 
$$$123$$$
اس سوال نے مجھے اندر سے جھنجوڑ ڈالا اور میں اپنا محاسبہ کرنے بیٹھ گئی.
$$$123$$$
مزدور جن کا یہ دن ہے ہم اسے بڑے جوش و ولولے سے مناتے ہیں. بڑے بڑے جلسے منعقد کرتے ہیں. اور ان مزدوروں کی شان میں قصیدے پڑھتے ہیں. ان کی مجبوریوں اور حقوق کا رونا روتے ہیں اور آ خر میں داد بٹور کر خوش ہوتے ہیں. اور اپنی اپنی چھٹی انجوائے کرکے خوشی خوشی اپنی راہ لیتے ہیں. 
$$$123$$$
مگر اصل طبقہ مزدور جن کے لئے یہ سب اہتمام کیا جاتا ہے. وہ معمول کی طرح اپنے کاموں میں مشغول نظر آ تے ہیں.
$$$123$$$
وہ نہ چھٹی کرتے ہیں اور نہ ہی کسی جلسے میں جاتے ہیں. اگر جاتے بھی ہیں تو صرف مزدوری کے حساب سے, وہاں کام کرتے ہیں اور جلسے کی تیاریوں میں جتے ہوتے ہیں. اور ہم سب اتنے بے حس ہو گئے ہیں کہ ان کے سامنے ان کی بے بسی کے قصے سنا کر داد وصول کرتے ہیں. 
$$$123$$$
اور الٹا ان کو بات بے بات ڈانٹتے ہیں. اور وہ اپنی عزت بفس کو مجروح کرنے پر مجبور ہوتے ہیں کیونکہ انہوں نے دو وقت کی روٹی بھی تو کمانی ہوتی ہے.
$$$123$$$
مزدور ہمارے معاشرے کا اہم ترین ستون ہونے کے باوجود سب سے کمزور ترین طبقہ ہیں. جن کی زندگی کا واحد مقصد اپنے بیوی بچوں اور اپنے گھر والوں کے لئے دو وقت کی عزت کی روٹی کمانا ہے. مزدور کا جو استحصال 1886میں ہو رہا تھا وہ اب بھی اسی طرح جاری و ساری ہے. 
$$$123$$$
ایک یوم مزدور کو ہی لے لیں ان کی چھٹی کا دن ان کے بجائے ہم منا رہے ہوتے ہیں. مانا کہ ہم سب ایک قسم کے مزدور ہی ہیں. مگر جو کوشش اس وقت ہوئی وہ اس مخصوص طبقے کے لئے ہی تھی. مگر آ ج ہم اپنے گھروں سے لے کر گلی کوچوں اورشہروں پر نظر دوڑائیں تو مزدور کا دکھ کم نہیں ہوا ہے. اور سب سے بڑی بات کہ ان کو معلوم ہی نہیں ہے کہ ان کا بھی کوئی دن منایا جاتا ہے. 
$$$123$$$
اور یوم مزدور کیا بلا ہے. اس دن کی آ ڑ میں سب اپنے اپنے کام روک دہتے ہیں. اور روز کی دھاڑی پر پلنے والے مزدور اس دن کام نہ ملنے پر مایوس گھر لوٹتے ہیں اور اس دن ان میں سے زیادہ تر کے بیوی بچے بھوکے سوجاتے ہیں.
$$$123$$$
مزدور طبقے کا جو استحصال جانے انجانے میں ہو رہا ہے اس کو اب روکنا ہوگا. اور ان کے جائز حقوق ان کو دینے ہونگے. اور ان ہی مزدوروں کے ووٹوں سے کامیاب اور منتخب شدہ کابینہ کو اس دن کی مناسبت سے کوئی ایسی قانون سازی کرنی چاہئے. 
$$$123$$$
کہ سارے مزدوروں کا گورنمنٹ کی سطح پر اندراج ہو اور یکم مئی کو ان کی بھی چھٹی ہو. اور ان کو کم از کم ایک ماہ کی تنخواہ گورنمنٹ کی طرف سے ملے. تاکہ اس طبقے پر چھائے مایوسی کے بادل کم کئے جا سکیں. اور اس بات کو یقینی بنانا چاہئے کہ ان کے بچوں کی مفت تعلیم کو فوقیت ملے.اور ہر سطح پر ان کے لئے الگ اسکالرشپ ہو. تاکہ دشمن کے بچوں کے ساتھ ساتھ یمارے ملک کے مزدوروں کے بچے بھی پڑھ لکھ سکیں. 
$$$123$$$
اور معاشرے کا اہم رکن بن سکیں. اور اس تاثر کو بالکل ختم کیا جائے کہ مزدور کا بچہ مزدور ہی رہے گا. کیونکہ تعلیم ان کا بھی بنیادی حق ہے اور بنیادی حق گورنمنٹ کے ذمے ہوتے ہیں اور وہی جواب دہ بھی ہیں.
$$$123$$$
بوجھ اٹھانا شوق کہیں مجبوری کا یہ سودا ہے
$$$123$$$
رہتے رہتے اسٹیشن پر لوگ قلی ہو جاتے ہیں
$$$123$$$
دنیا کی معیشت پر اس وقت یہودیوں کا کنٹرول ہے۔ وہ اپنی شیطانی حکومت قائم کرنے کے اقوام متحدہ کے ذریعے مختلف دن منانے کا سلسلہ شروع کیا ہوا ہے۔ دنیا میں کہیں ما ں کادن،باپ کا دن ،عورت کادن، مزدوروں کا دن ،نہ جانے کتنے دن ہیں جو یہ یہودی سازشی لوگ مناتے ہیں۔ نہیں مناتے تو اللہ کا دن نہیں ماناتے۔ کیوں کہ اللہ کا دن منانے سے ان کو اللہ کا بندہ بنناپڑتا ہے۔
$$$123$$$
دوسروں کے حقوق ادا کرنے پڑتے ہیں جو ان کو منظور نہیں ۔وسائل پر سانپ بن کے بیٹھے لوگوں کو معلوم ہونا چاہیے کہ ایک دن ان کے پیدا کرنے والے نے انصاف کے لیے مقرر کر رکھا ہے۔ جس میں ذرابرابر بھی اچھے اوربرے عمل کا حساب دینا پڑے گا۔ جس نے کسی پر ظلم کیا ہو گا کو اللہ کے سامنے اس کا حساب دینا پڑے گا۔ اس لیے اس دنیا میں ہی جہاں تک ممکن ہوسکے ایک دوسرے سے انصاف کریں۔
$$$123$$$
صاحبوں! یہودیوں نے دنیا میں اپنی ایک بین ا لاقوامی شیطانی حکومت قائم کرنے کے لیے دنیا میں جتنے بھی واقعات ہوئے ہیں ایک لٹری میں پررو کر اپنے مقصد کے استعمال کے لیے اپنی گرفت میں لے لیے ہیں ۔یہی حال یکم مئی کا بھی ہے۔ جہاں تک یکم مئی مزدوروں کے دن کا تعلق ہے جب تک دنیا میں مزدوروں میں اپنے حقوق کا شعور نہیں پیدا ہوا تھا مل مالکان اور زمینوں میں کام کرنے والے مزدوروں سے وہ رات دن کام لیتے تھے۔
$$$123$$$
مگر جب یورپ اور امریکا میں صنعتی ترقی کادور آیا تو مزدوروں میں بھی اپنے حقوق کا شعور بھی بیدار ہو اور ایک وقت ایسا بھی آیا کہ مزدوروں نے کہا اس کے لیے کام کا کوئی وقت مقرر ہوناچاہیے۔ یکم مئی کا واقعہ جو امریکا کے شہر شکاگو میں محنت کشوں اور مل مالکان کے درمیان ۱۸۸۴ء میں پیش آیا تھا۔ اس وقت سے مزدوروں نے پہلے امریکا اور پھر بعد میں اس کو پورے دنیا میں منانا شروع کر دیا۔
$$$123$$$
پھر اسے یہودیوں نے اپنے مقصد کے لیے استعمال کیا ۔جس ظلم ستم کی مثال ہم نے کیمونسٹ دنیا میں دیکھی تھی۔جب وقت کے تعین کا فیصلہ نہ ہو سکا تو مزدوروں نے مطالبات کرنے شروع کر دیے۔ پھر یہ مطالبات ایک تحریک کی شکل اختیار کر گئے۔ مزدوروں نے ہڑتال کر دی۔ تین مئی کو ۱۸۸۶ء کو پولیس کی جانب سے نہتے محنت کشوں کے احتجاجی مظاہرے پر گولیاں برسا دی گئیں۔
$$$123$$$
کئی زخمی ہوئے اور ان میں سے چار جان بحق ہو گئے۔ محنت کشوں نے ہمت نہ ہاری اور اپنے موقف کہ کام کا وقت ۸ گھنٹے کیا جائے پر ڈٹے رہے۔ پولیس ان پر تشدد کرتی رہی پھر نہ جانے کیوں پولیس نے ان پر دستی بم پھینک دیا۔ اللہ کا کرنا اس سے پولیس کا ایک سپاہی مر گیا۔ سازش کرتے ہوئے پویس نے کہا کی مزدوروں نے پولیس پر بم سے حملہ کیا ہے۔ اس کے بعد پولیس والوں نے مزدوروں پر گولیاں برسا دیں گئی۔
$$$123$$$
کئی مزدور اس میں قتل ہو گئے اور بہت سے زخمی بھی ہوئے۔ ان پر مقدمات قائم کیے گئے۔ مزدوروں کا یہ تنازہ دنیا میں مشہور ہو گیا۔ ان میں بہت سے کو جیل میں ڈال دیا گیااور کچھ کو پھانسی کی سزا سنائی گئی۔ چار کو پھانسی دے بھی دی گئی۔ اور بعد میں ان میں سے چار کو ۱۸۹۳ء میں رہاکر دیا گیا۔تاریخ کے مطالعے سے معلوم ہوتا ہے کہ شکاگو کے اس واقعے سے پہلے بھی یکم مئی کو ایک یادگار دن کے طور پر منایا جاتاتھا۔
$$$123$$$
اور اب بھی یورپ میں کچھ جگہوں پر منایا جاتا ہے۔ اس کا پس منظر یہ ہے کہ پرانی تہذیب میں ”فلورا“ نامی دیوی گزری ہے۔
$$$123$$$
یونانی دیوی کی یاد میں یہ دن منایا جاتاتھا۔ اس کو پھولوں کی دیوی بھی کہا جاتاتھا۔ اس شادی ہوا کے دیوتا کے ساتھ ہوئی تھی ۔قدیم یونان میں مئی میں بہار کے میلے کے مطابق مذہب عیسائی کی کتابوں میں پھولوں کی اس دیوی کو” ملکہ مئی“ بھی کہا جاتا ہے۔
$$$123$$$
قدیم کہانیوں میں اس کا ہر کولیس کا دوست بھی بتایا جاتا ہے۔ ایسی ہی دیو مالائی کہانیاں ہنددوں کے مذہب کے اندر بھی مشہور ہیں ۔جومقتدر حلقوں نے اپنے مقاصد کے لیے گھٹری تھیں جس کو دنیا جانتی ہے۔ تاریخ کے مطالعے سے معلوم ہوتا ہے یہودیوں کا ذہن ہمیشہ تخریب کی طرف مائل ہوتا ہے۔ وہ شیطان کے چیلے ہیں وہ اس ہی کے طریقوں پر عمل کرتے ہوئے بظاہرلوگوں کوبھلائی کے نام پر اور اندر سے برائی کی طرف لے جاتے ہیں۔
$$$123$$$
انسان بے سمجھی سے اس پر مائل ہو جاتا ہے۔ اس ہی سازشی ذہن پر عمل کرتے ہوئے یہودیوں اور اس کے چیلوں نے مزدوروں کو سبق پڑھاتے ہے کہ یہ ملیں اوریہ زمینیں سرمایادار لوگوں نے تمہارے خون پسینے کی کمائی کو ہڑپ کر کے بنائیں ہیں۔ اس سے ملیں اورزمینیں چھیں لو۔ اس طرح دو گرپوں میں بے چینی پیدا کر کے دنیا میں آجر اورآجیر کے درمیان لڑائیاں کھڑی کر کے اپنی شیطانی حکومت کی رائیں بنانے کا سامان کرتے ہیں۔
$$$123$$$
جس بے چینی اور تباہی کو ہم نے کیمونسٹ دنیا میں دیکھ چکے ہیں۔
$$$123$$$
یہاں تک اسلام کا تعلق ہے وہ آجر اور آجیر کے درمیان حقوق اور فرائض کا کہتا ہے۔ کہ اگر کسی نے حلال طریقے سے مل یا زمین بنائی ہے تو کسی کوحق نہیں پہنچتا کہ وہ اس سے چھینے یا اس پر ناجائز طریقے سے قبضہ کر لے۔ دوسری طرف مزدور کے لیے کہا گیا ہے کہ اسے مالک کی ملکیت کا محافظ بننا چاہیے۔
$$$123$$$
مالک کو کہا گیا ہے کہ مزدور کی جائز مزدروری اس کا پسینہ خشک ہونے سے پہلے ادا کر دی جائے۔ آجر اور آجیر دونوں کے لیے کہا گیا کام شروع کرنے سے پہلے مزدوری طے کر لینا زیادہ بہتر ہے نہ کہ مزدوری کے بعد مالک اپنی کی مرضی سے اُجرت دے۔ آجکل جدید حکومتوں میں آجر اورآجیر کے درمیان معاملات طے کرنا ان کا کام ہے مزدور کے لیے مستقل کمیشن کا کام ہے کہ مہنگاہی کے بڑھنے کے ساتھ مزدوروں کے معاوضے میں بھی اضافہ تجویز کرے۔
$$$123$$$
حکومت اس پر باقائدگی سے عمل کرے تاکہ آجر اور آجیر دونوں کے حقوق ادا ہو سکیں۔ دونوں مل کے ملک کی ترقی کے لیے کام کریں۔ مگر دیکھا گیا ہے کہ پاکستان کے قیام سے چھ لیبر پالیسیاں تشکیل پا چکی ہیں مگر مزدور کی حالت نہ ٹھیک ہوئی۔ اس کی وجہ ملک میں اسلامی آئین پر عمل نہ کرنا ہے۔ جس ملک میں اسلامی ماحول ہوتا ہے اور اس کے ساتھ ساتھ خدا ترسی کا ماحول اسلامی تربیت سے پروان چڑھ سکتا ہے۔
$$$123$$$
دولت مندوں کو قرآن میں بیان کردہ قارون کی دولت کا بتانے کی ضرورت ہے کہ وہ اس کے کام نہ آسکی۔ سب کچھ اسی دنیا میں رہ جائے گا۔ اس لیے مزدورں کے جائز حقوق کا سرمایاداروں، صنعت کاروں اور زمین داروں کو خیال رکھنا چاہیے۔ ورنہ یوم حساب میں اللہ کی پکڑ سے بچ نہ سکیں گے اور سزا وار ہو ں گے اللہ آخرت کی سزا سے سب مسلمانوں کو بچائے ۔ اس سال تو دنیا کرونا وائرس کے عذاب میں مبتلا ہے۔ملوں، زمینوں اور دھاڑی پر کام کرنے والے مزدور کھانے پینے کی چیزیں کو ترس رہیں ہیں۔ اللہ سے دعا ہے کہ اللہ کررونا کے عذاب کو ٹال دے تاکہ مزدوری سکھ کا سانس لے سکیں۔آمین۔
$$$123$$$
مزدور کو پورا دن کی مشقت طلب محنت کے بعد اتنی اجرت بھی نہیں دی جاتی کہ وہ دو وقت کی روٹی کا انتظام کر سکے آج کے سرمایہ داریوم مزدور تو بڑے جوش و خروش سے مناتے ہیں لیکن سرمایہ دار کی ذہنیت آج بھی وہی ہے مزدور کو آج بھی انسان نہیں سمجھا جاتا سرمایہ دار کو لگتا ہے
$$$123$$$
یکم مئی کو سکولوں سے چھٹی کی وجہ سے بچے گھرپر موجود تھے اس لیے جیسے ہی وہ گھر سے نکلنے لگا بچے امید بھری نظروں سے اس کی طرف دیکھنے لگے اس نے بچوں کی ان آس بھری نظروں سے نگاہیں چرائیں اور شام میں واپسی پر ان کی معصوم خواہش پوری کرنے کا یقین دلاتا گھر سے نکل کر اپنے مخصوص مرکز کی طرف بڑھ گیا جہاں اس جیسے بہت سے لوگ بیٹھے ہر آنے والے کو امید بھری نظروں سے دیکھ رہے تھے وہ بھی ان کے ساتھ بیٹھ کر آنکھوں میں تلاش لیے دل و دماغ میں گھر کی ناکافی اشیاء کی فہرست دہرا رہا تھا کہ ایک صاحب کی گاڑی آ کر رکتے ہی وہ اپنے ساتھیوں کے ساتھ اس گاڑی کی طرف لپکتا ہے اور التجا بھری نظروں سے اس صاحب کی جانب دیکھتا ہے ادھر ادھر سے پڑتے دھکے بھی اس کے قدموں کو لڑکھڑانے نہیں دے رہے کیونکہ اسے معلوم ہے رزق تلاش کرنے کی راہ میں ذرا سی کمزوری اس کے بچوں کی آنکھوں میں جلتے امید کے دیے کو بجھا دے گی لیکن جب وہ اپنے ارد گرد نظر دوڑاتا ہے تو اس کی امید کا دیا ٹمٹمانے لگتا ہے۔
$$$123$$$
گاڑی کے اطراف میں مکھیوں کی طرح چمٹی یہ مخلوق جسے انسانوں کی زبان میں مزدور کہتے ہیں سب کے سب چشم تصور سے بھوکے بچوں کو دیکھتے اس گاڑی والے صاحب کی طرف درخواست کرتی نظروں سے دیکھ رہے ہیں جسے صرف ایک مزدور کی ضرورت ہے اور اسے بھی سمجھ نہیں آ رہا کہ اتنے لوگوں میں سے چند سو کے اس کام کے لیے کسے چنے کہ یکا یک اس کی نظر انتخاب اس پر پڑی اور اسے گاڑی میں بٹھا کر ساتھ لے آیا اس صاحب کے بڑے سے گھر کی دہلیز کی دوبارہ تعمیر ہو رہی تھی کڑی دھوپ اور سخت گرمی میں سامان ڈھوتے ہوئے بھی اسے خوشی ہی محسوس ہو رہی تھی کہ بہرحال کام تو مل گیا صاحب اسے مزدوری کے لیے گھر چھوڑ کر خود مزدوروں کے حوالے سے ایک اہم کانفرنس میں مزدوروں کے حقوق پہ تقریر کرنے چلا گیا اور واپس آ کر اسے دھیان سے کام نہ کرنے پہ کٹوتی کرنے کی دھمکیاں دے رہا تھا اور چھوٹی چھوٹی غلطی پہ اس کی عزت نفس کی دھجیاں اڑا رہا تھا لیکن جس کے بچے پہروں سے بھوکے بیٹھے ہوں اس کے نزدیک عزت نفس سے زیادہ چند پیسوں کی اہمیت ہوتی ہے۔