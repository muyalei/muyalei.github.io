نیند آئے گی بھلا کیسے اسے شام کے بعد
$$$123$$$
روٹیاں بھی نہ میسر ہوں جسے کام کے بعد
$$$123$$$
یوم مزدور وہ عجیب دن ہے جب مزدوروں کی عظمت کو خراج عقیدت پیش کرنے کے لیے مزدوروں کے علاوہ باقی تمام شعبہ جات کوعام تعطیل ہوتی ہے یہ وہ دن ہوتا ہے جب مزدور کے نام پہ چھٹی کی وجہ سے مزدور کا صاحب نہ صرف اس سے دوگنا کام لیتا ہے بلکہ اس کی عظمت کو سراہتے ہوئے اس کو جھڑکیاں اور گالیاں دیتے ہوئے بھرپور طریقے سے ''یوم مزدور'' مناتا ہے۔
$$$123$$$
مزدور کو پورا دن کی مشقت طلب محنت کے بعد اتنی اجرت بھی نہیں دی جاتی کہ وہ دو وقت کی روٹی کا انتظام کر سکے آج کے سرمایہ داریوم مزدور تو بڑے جوش و خروش سے مناتے ہیں لیکن سرمایہ دار کی ذہنیت آج بھی وہی ہے مزدور کو آج بھی انسان نہیں سمجھا جاتا سرمایہ دار کو لگتا ہے۔ مزدور ان کی خدمت کے لیے پیدا کیے گئے اسی لیے سرمایہ داروں کے ہاتھوں مزدور کی عزت نفس تک محفوظ نہیں اور افسوس ناک امر یہ ہے کہ دنیا کی قدیم تہذیبوں سے لے کر جدید نظام تک کوئی قانون اور تحریک مزدوروں کو تحفظ فراہم نہ کر سکی یوم مزدور پہ پوری دنیا کمیونسٹ انقلاب کو یاد کر رہی ہے جس کی سب سے بڑی کاوش صنعتی انقلاب کے نتیجے میں پیدا ہونے والے سرمایہ دارانہ نظام کے خلاف جدوجہد ہے لیکن سچ یہ ہے کہ کمیونسٹ انقلاب بھی مزدوروں کو وہ تحفظ نہ دلا سکا جو اسلام نے اپنے ضابطہ حیات میں دیا ۔
$$$123$$$
اللہ پاک کے آخری نبی ﷺ کا فرمان ''مزدور کی مزدوری اس کا پسینہ خشک ہونے سے پہلے ادا کردو''بڑے بڑے معیشت دانوں کے نظام عدل کے لیے ایک مشعل راہ ہے اس کے ساتھ ساتھ مزدور کو محنت و دلجمعی کے ساتھ بر وقت کام کرنے کا حکم دیا گیایہ اسلام کے وہ سنہری اصول ہیں جس کے ذریعے آجر اور اجیر کے حقوق و فرائض کو عدل و انصاف کے ترازو میں تولتے ہوئے احسن طریقے سے واضح کیا گیا آجر اور اجیر معیشت کے وہ اہم ستون ہیں جن میں سے ایک دولت کا امین ہے تو دوسرے کے پاس محنت اور قوت ہے اور دونوں کے خوشگوار معاشی تعلقات ہی معاشی استحکام کی بنیاد ہیں اور اسلام نے چودہ سو سال پہلے ہی دونوں کے حقوق اور فرائض متعین کرتے ہوئے معاشی استحکام کی اساس فراہم کردی تھی۔
$$$123$$$
صحیح بخاری کی ایک حدیث مبارک میں رسول اللہﷺ کا ارشاد ہے کہ'' تمہارے خادم،مزدور، غلام اور ملازم تمہارے بھائی ہیں لہٰذا تم میں سے جس کے پاس اس کا بھائی ہو تو اسے چاہیے کہ وہ اس کو ویسا ہی کھلائے اور پہنائے جیسا کہ وہ خود کھاتا اور پہنتا ہے اپنے مزدور کو کوئی ایسا کام کرنے کا نہ کہے جسے وہ خود نہیں کر سکتا اور اگر ایسا کام کرانے کی ضرورت ہو تو خودبھی اس کا ساتھ دے۔
$$$123$$$
زندگی اب اس قدر سفاک ہو جائے گی کیا
$$$123$$$
بھوک ہی مزدور کی خوراک ہو جائے گی کیا
$$$123$$$
تحریر: محمد عارف الدین
$$$123$$$
کووڈ19کی وبا ء جہاں پوری دنیا کو عالمی سانحہ کی جانب دھکیل رہی ہے، وہیں اس نے سرمایہ داریت کی بدترین صورتوں کو سامنے لاکھڑا کیا ہے جیسے شدید نابرابری،بھوک اور مفلسی، امیرترین لوگوں کے لئے ریلیف پیکیج کی شکل میں تیز و تند راحت رسانی، کمرتوڑ بے روزگاری اور صحت عامہ کا سنگین بحران۔
$$$123$$$
سرمایہ داریت کی اصل بنیاد دولت و طاقت کی نامساوی تقسیم ہے۔اس نے وبا کے ابتدائی دور میں ہی لاک ڈاون کو نافذ نہیں کیا چونکہ لاک ڈاون کاروبار کو متاثر کرتا ہے اور گلوبلائزیشن کے ماڈل کو نقصان پہنچاتا ہے۔ یہ سرمایہ دارانہ نظام اپنے ملازمین کو جانتے بوجھتے انفیکشن کی زد میں لاکھڑا کرتا ہے، صرف اس وجہ سے کہ اس کی روزمرہ کی تجارتی سرگرمیاں متاثرنہ ہوں۔
$$$123$$$
اپنی خامیوں سے پرُ پالیسیز کی آڑمیں وہ اپنے ملازمین کو جب چاہے بے دخل کردیتا ہے یا انھیں جبر ۱ چھٹی پر بھیج دیتا ہے۔ ا ن کی صحت کے مسائل سے مکمل بے پرواہ ہوکر انھیں تمام سہولیات او ر انشورنس سے محروم کردیتا ہے۔ یہ انسانی جانوں کی حفاظت کرنے کے لئے وینٹی لیٹر اور دیگر حفاظتی سازوسامان فراہم نہیں کرسکتادراں حالیکہ اپنے کارپوریٹ سماجی ذمہ داری (Corporate Social Responsibility-CSR) پر اسے ناز بھی ہے۔
$$$123$$$
متمول طبقے کے لئے بغیر کسی علامت کے ٹیسٹ کروانا آسان ہوجاتا ہے، جبکہ غریبوں کو "مخصوص طے شدہ طریقہ کار"سے ہی گزرنا پڑتا ہے۔
$$$123$$$
یہ کہانی آپ کو ہر جگہ نظر آجائے گی۔ ایسی متعدد اطلاعات موصول ہوئی ہیں کہ صحت انشورنس (Health Insurance)نہ ہونے کی بناء پر لوگوں کو فوری نگہداشت اور علاج سے انکار کردیا گیا۔ بتایا جاتا ہے کہ صرف ریاست ہائے متحدہ امریکہ میں 47ملین افراد صحت انشورنس سے محروم ہیں جس کی وجہ سے ہر سال تقریباََ 18 ہزار اموات واقع ہوجاتی ہیں ۔
$$$123$$$
ترقی پذیر ممالک بالخصوص جنوبی ایشیائی ممالک میں صحت عامہ کا مناسب نظام بھی موجود نہیں ہے جس کی وجہ سے ہر سال تقریباً60 لاکھ لوگ لقمہ اجل بن جاتے ہیں
$$$123$$$
 یہ ممالک دفاع اور فوجی ضروریات پر ہر سال اربوں ڈالرس خرچ کردیتے ہیں، لیکن صحت عامہ پر ان کی سرمایہ کاری کافی کم ہوتی ہے۔ کووڈ 19 کی وبا ء نے پوری دنیا میں صحت عامہ کے نظام کی خستہ حالی سے پوری طرح سے پردہ اٹھا دیا ہے۔
$$$123$$$
صحت عامہ کا نظام کوئی آسائش نہیں ہے بلکہ یہ ایک بنیادی انسانی حق ہے جس کو ’انسانی حقوق کے عالمی اعلامیہ‘ میں درج کیا گیا ہے۔ تاہم، صحت کی دیکھ بھال کرنے والی خدمات کی نجکا ری نیز ان خدمات کی کھلے عام فروخت اور ساتھ ہی نجی انشورنس کمپنیز کی بھرمار، یہ تمام بنیادی انسانی حقوق کی خلاف ورزیاں ہیں اور صحت عامہ کے شعبہ میں عدم مساوات کا سبب بھی۔
$$$123$$$
سرمایہ دارانہ نظام کے ''صحت عامہ کے لئے جدید ترین نظام'' کے وعدے کے باوجودکورونا وائرس کی ویکسین تیار نہیں ہو سکی، کیونکہ دوا ساز کمپنیاں تحقیق کی بجائے اشتہارات اور مارکیٹنگ پر زیادہ خرچ کرتی ہیں۔ اسی کے ساتھ،اسپتالوں میں مناسب انفراسٹرکچر، وینٹی لیٹر اور حفاظتی سازوسامان جیسے آلات کی کمی ہمارے ہیلتھ کیئر سسٹم کی کوتاہیوں کو اجاگر کرتی ہیں، جس کی وجہ سے نہ صرف مریضوں کو بلکہ صحت عامہ کے لئے سرگرم کارکنوں (ڈاکٹرس، نرسیس وغیرہ) کو بھی شدید نقصان پہنچتا ہے۔
$$$123$$$
صرف اسپین میں ہی ایسے 27ہزار کارکن کئی ہفتوں تک بہتر منصوبہ بندی اور حفاظتی اشیاء کی درخواست کرتے ہوئے اس وائرس کا شکار ہوگئے
$$$123$$$
ہندوستان و پاکستان میں صورت حال مزید سنگین ہے، یہاں ڈاکٹر اور نرسوں کو بارش کے کوٹ اور بِن بیاگس کا استعمال کرنا پڑ رہا ہے۔
$$$123$$$
اسی کے ساتھ آئی پی آر کی بالادستی (دانشورانہ املاک کے حقوق) اس مسئلہ کو مزید دشوار کن بنادیتی ہے، خاص طور پر ترقی پذیر ممالک کے لئے جہاں زندگی بچانے والی دوائیوں اور سامان کا حصول انتہائی کٹھن اور مشکل ترین کام ہے۔
$$$123$$$
کووڈ ا19 کے بحران نے صحت عامہ کی خدمات میں معاشرتی تفاوت کو بھی بے نقاب کردیا ہے، جہاں دنیا کی 80 فیصد آبادی کے لئے کسی قسم کا سماجی تحفظ (Comprehensive Social Protection) میسر نہیں ہے۔ سماج کے دبے کچلے طبقات اور معاشی طور پر پسماندہ طبقات تئیں معاشرتی بھیدبھاؤ کی کئی مثالیں حکومتی اداروں کی سطح پر دکھائی دے رہی ہیں۔ این ایچ ایس (نیشنل ہیلتھ سروس) کی ایک رپورٹ کے مطابق، برطانیہ کے کووڈ19سے متاثرہ شدید بیمار لوگوں میں ایک تہائی کا تعلق سیاہ فام اور نسلی اقلیتی طبقات سے ہے
$$$123$$$
اس میں کوئی دو رائے نہیں کہ سرمایہ دارانہ نظام عام انسانی زندگی کی پرواہ نہیں کرتا کیونکہ وہ اپنے منافع کو ہر چیز کے اوپر رکھتا ہے۔
$$$123$$$
یہ فطری طور پر استحصال کرنے والا اور محنت کش طبقہ کے ساتھ غیر انسانی سلوک کرنے والا نظام ہے۔ یہ ایک وبائی بیماری کے بیچ انسانی جانوں کی قیمت پر، ’نفع کمانے کے مواقع‘ تلاش کرتا ہے۔ آج، دنیا بھر میں لاکھوں کارکنان اس وائرس کا شکارہیں کیونکہ وہ نہ تو بیماری کی رخصت کے مستحق ہیں، اور نہ ہی کام سے غیر حاضر رہنے کے متحمل۔ لاک ڈاؤن پر مجبور، سرمایہ دارانہ معیشتیں اب دوبارہ کھلنے اور منافع کمانے کے لئے بے چین ہو رہی ہیں۔
$$$123$$$
اب جبکہ اس وبائی بیماری کے خاتمہ کا وقت غیر یقینی ہے، وقت آگیا ہے کہ اس بات پر سوال اٹھائے جائیں کہ سرمایہ دارانہ نظام دنیا کے لئے کس قدر مناسب ہے۔ اس مقصد کے لئے، خیرات میں دی جانے والی کوئی بھی رقم اس کی خامیوں کو چھپا نہیں سکتی ۔ تاہم اسی کے ساتھ، ہمیں بھی ''سرمایہ داری کے مقابلہ میں سوشلزم'' والے مباحثے سے آگے بڑھنا چاہئے، سرمایہ دارانہ ونیز سوشلسٹ دنیا،دونوں کے تجربات سے سبق سیکھنا چاہئے اور مزید انسانیت پسند، انصاف پسند، اور جمہوری عالمی نظام کی سمت کام کرنا چاہئے۔
$$$123$$$
بچے کائنات کا حسن ہیں ، دنیا کی رونق ہیں ۔ سب سے پہلے اور سب سے زیادہ بچوں کے حقوق پر اسلام نے ہی زور دیا ہے ، محسنِ انسانیتﷺ نے اپنے قول و فعل سے بچوں کے حقوق اجاگر کیئے ہیں اور عالمِ انسانیت کو بتا دیا ہے کہ بچوں سے محبت کیسے کی جاتی ہے ، جب آفتابِ نبوتﷺ طلوع ہوا تو اس کی کرنیں جہاں کائنات کی اور چیزوں کو روشن کرتی چلی گئیں وہاں بچے بھی اِس سے محروم نہ رہے ، محسنِ انسانیتﷺ نے فرمایا ،
$$$123$$$
" جس نے بچوں پر رحم نہ کیا وہ ہم میں سے نہیں "
$$$123$$$
اسلام نے بچوں کو بے سہارا نہیں چھوڑا ، جائیداد اور وراثت تک کی حفاظت کی ، بچوں کو بھیک مانگنے سے منع کیا ، بچوں کو یہ حق دیا کہ ان سے جھوٹ نہ بولا جائے ، اسلام نے سات سال کی عمر تک بچوں پر کوئی بوجھ نہیں ڈالا ، یہاں تک کہ مسجد جانے کا پابند بھی نہیں کیا ، مگر آج ۔
$$$123$$$
آج بچوں سے یہ سارے حقوق چھین لیئے گئے ہیں ، آج ۔۔۔!
$$$123$$$
فاقوں سے بلکتے ہیں بچے
$$$123$$$
گلیوں میں سسکتے ہیں بچے
$$$123$$$
ہر شخص کو تکتے ہیں بچے
$$$123$$$
ظالم کو کھٹکتے ہیں بچے
$$$123$$$
آج ان معصوم بچوں کے ناتواں کاندھوں پر مزدوری کا بوجھ ہے ، آج ان کے نازک بدن پر لباس نہیں ، پاوں میں جوتا نہیں ، آج یہ پھول کوڑے کے ڈھیر پر نظر آتے ہیی ، ان کے ننھے منے ہاتھ مِلوں میں کام کرتے نظر آتے ہیں ، بد قسمتی سے پاکستان کا شمار بھی ان ممالک میں ہوتا ہے جہاں بچوں سے جبری مشقت لی جاتی ہے ، چھوٹے چھوٹے لاکھوں بچوں سے تعلیم کا حق چھین کر ان کو محنت و مشقت پر لگا دیا جاتا ہے ٹریننگ کے نام پر بچوں سے مفت مشقت لی جاتی ہے ، پانچ سات سال کے بچوں پر گھر کا پورا بوجھ لاد دیا جاتا ہے ، اینٹوں کے بھٹے اور قالین بانی کے مراکز ظلم کا مرکز ہیں ، جہاں پربچے اپنے والدین کا قرض ادا کرنے کے لیئے کام کر رہے ہوتے ہیں ، لیکن قرض اپنی جگہ رہتا ہے اور صرف سود ہی ادا ہو پاتا ہے ،
$$$123$$$
وہ معصوم پھول اور کلیاں جو حضرت محمدﷺ کو بہت پیاری تھیں ، یہ معصوم جانیں جن کی مسکراہٹ دل کو ٹھنڈک پہنچاتی
$$$123$$$
ہے، ان کا اس طرح سے استحصال یقیناً گناہِ کبیرہ ہے ، ہزاروں بچے سڑکوں پر بھیک مانگتے نظر آتے ہیں ، چہرے پر بھوک اور پیاس کی شدت لیئے بڑی بڑی گاڑیوں کے پیچھے غبارے لیئئے ، گجرے اٹھائے ، چھوٹی موٹی چیزیں لیئے بھاگتے دوڑتے نظر آتے ہیں ، ٹریفک کے بے پناہ رواں دواں ہجوم کے بیچوں بیچ چار پیسے کمانے کے لیئے اپنی زندگیاں داو پر لگائے پھرتے ہیں ، جسموں پر ایسے زخموں کے نشانات کہ جنہیں دیکھ کر لرزہ طاری ہوجائے ، دراصل ان بچوں کی آواز میں قدرت پکار رہی ہوتی ہے کہ ۔
$$$123$$$
دیکھو ہمیں جو دیدہء عبرتِ نگاہ ہو
$$$123$$$
لیکن ، کون دیکھتا ہے ان کا یہ حال کس نے کیا ؟۔۔۔ بےحسی سی بے حسی ہے کوئی ۔؟۔۔ کہ ایک طرف تو بچوں کا عالمی دن منایا جا رہا ہوتا ہے تق دوسری طرف بیت سے معصوم کوڑا چُنتے ، دن بھر گلیوں کی خاک چھاننے کے بعد شام ڈھلے اپنے ناتواں کندھوں پر کُوڑے کا ڈھیر اٹھائے گھروں کو واپس جا رہے ہوتے ہیں ،
$$$123$$$
ایک طرف تو کتوں کو عیش و آرام مہیا کرنے کے لیئیے بےتحاشہ پیسہ پانی کی طرح بہایاجاتا ہے تو دوسری طرف یہ معصوم غریب بچے ایک نوالے کے لیئے ترستے ہیں ، کہیں ان ادھ کھلی کلیوں کو بموں کے ذریعے فضا میں اڑا دیا جاتا ہے تو کہیں گلشنِ جہاں کے پھولوں کے خون سے ہولی کھیلی جاتی ہے ، کہیں ننھی کلیوں کو بےدردی سے اپنی ہوس کا نشانہ بنا کر مسل دیا جاتا ہے ، ، کتنی ہی غریب ماوں کی جھولیاں خالی کر دی جاتی ہیں ۔
$$$123$$$
بھوک افلاس کے عفریتوں کو دیکھتے ہیں ڈر جاتے ہیں
$$$123$$$
کتنے قاسم کتنے ٹیپو بچپن میں ہی مر جاتے ہیں
$$$123$$$
ماں کی جھولی خالی کر کے قبروں کے منہ بھر جاتے ہیں
$$$123$$$
کتوں کو ملتا ہے سب کچھ بچے بھوک سے مر جاتے ہیں
$$$123$$$
بچے کسی بھی ملک کا سرمایہ ہیں ، مستقبل کے معمار ہیں ، آنے والا کل ہیں ، مستقبل کی امید ہیں ، دنیا کے کسی بھی خطے میں رہنے والے باشندے اس حقیقت سے انکار نہیں کر سکتے کہ بچوں کی معصوم شرارتیں ، بے ساختگی ، شوخ و چنچل ادائیں ، اور ان کی سچائیاں سب سے قیمتی متاع ہیں ، مگر اج پاکستان کے وہ بچے جنہیں زندگی کی اہمیت کا شعور بھی نہیں ، اور جن کے بچپن ہنستے گاتے ، پڑھتے لکھتے ، شرارتیں کرتے ہوئے گذرنے چاہیئں وہ شاعر کے ان اشعار کی تفسیر نظر اتے ہیں کہ،
$$$123$$$
سگنل کے پاس جا کر کاروں کو پونچھتے ہیں
$$$123$$$
پھیرے لگا لگا کر اخبار بیچتے ہیں
$$$123$$$
کرتے ہیں بوٹ پالش یہ پارکوں میں جا کر
$$$123$$$
یا بیچتے ہیں تافی یہ طشت میں سجا کر
$$$123$$$
قالین بُن رہے ہیں کپڑے بھی سی رہے ہیں
$$$123$$$
خونِ جگر مسلسل بےچارے پی رہے ہیں
$$$123$$$
سنسار میں نہیں ہے ان کی کہیں رہائش
$$$123$$$
ہوتی ہے اس طرح بھی بندوں کی آزمائش
$$$123$$$
جی ہاں ، یہ ایک حقیقت ہے کہ پاکستان کے بہت سے نونہالون کے سروں پر تو چھت ہی نہیں ہے ، آج پاکستان کے کم و بیش تین لاکھ بچے سڑکوں پر رہتے ہیں ، معزز حکمرانوں سے ، حکومتِ وقت سے گذارش ہے کہ محض باتوں سے نہ بہلایا جائے بلکہ خدارا کُچھ کر کے دکھایا جائے ، اپنے وطن کے مستقبل کو یو لاوارث چھوڑ کر ضائع نہ کیا جائے کہ ،،،
$$$123$$$
"ذرا نم ہو تو یہ مٹی بڑی ذرخیز ہے ساقی "
$$$123$$$
حکومتِ وقت سے درخواست ہے خدارا پاکستان میں چائلڈ لیبر سے پاک صنعت کاری کا عہد کیا جائے ، نازک ہاتھوں سے کم اجرت میں قالین سازی ، یا پتھر توڑنے کا کام نہ لیا جائے ، بلکہ ان معصوم غریب بچوں کی مفت تعلیم کا بندوبست کیا جائے ، ایک بار انگلی پکڑا کر تو دیکھیئے صاحب آپ کو اندازہ ہو جائے گا کہ کتنے انمول ہیرے مٹی میں ملنے سے بچا لیئے ۔
$$$123$$$
۔ غربت کے مارے پسماندہ لوگوں کو باوقار روزگار مہیا کیا جائے تاکہ وہ اپنے بچوں کو اپنے قرض کی ادائیگی کے لیئے محنت و مشقت کی خاطر ملوں میں نہ بھیجیں ، ایسے ادارے تشکیل دیئے جائیں جہاں سب غریبوں کے لیئے روزگار کے مواقع میسر ہوں ، یوِ مزدور پر صرف عہد نہ کیجیئے بلکہ عمل کیجیئے کہ دھیان رہے کوئی بھی معصوم بچہ اپنے کھیل کھلونے ، اپنی کتابیں چھوڑ کر اوزارون سے نہ کھیلے ، اپنے نرم و نازک ہاتھوں کی انگلیاں وقت سے پہلے فگار نہ کر لے ، ایک بار ان سڑک پر رُلتے ، کوڑا چنتے ، اینٹوں کے بھٹوں پر اپنی زندگی ضائع کرتے بچوں کو تعلیم کی طرف راغب کر کے تو دیکھیئے ان میں کتنے ہنر مند ایسے نکلیں گے جنہیں ہم فخریہ " جناح کے وارث " کے نام سے پکاریں گے۔
$$$123$$$
۔۔۔ کسی غریب کے منہ میں ایک نوالہ دے کر تو دیکھیئے اللہ آپ پر کیسی کیسی نعمتیں نچھاور کرتا ہے ۔۔۔۔۔
$$$123$$$
بلاتےہیں ہمیں محنت کشوں کےہاتھ کےچھالے
$$$123$$$
چلومحتاج کےمنہ میں نوالہ رکھا جائے
$$$123$$$
سکالر السید غضنفر عباس
$$$123$$$
آئی سی ٹی۔ کا مطلب ہے "انفارمیشن اینڈ کمیونیکیشن ٹیکنالوجیز"۔ آئی سی ٹی سے مراد وہ ٹیکنالوجیزہیں جو ٹیلی مواصلات کے ذریعے معلومات تک رسائی فراہم کرتی ہیں"۔ اس میں انٹرنیٹ، وائرلیس نیٹ ورک، سیل فون، اور دیگر مواصلاتی ذرائع شامل ہیں۔ انفارمیشن اینڈ کمیونیکیشن ٹیکنالوجی میں وہ مصنوعات شامل ہیں جو الیکٹرانک معلومات کو اسٹور، عمل، ترسیل، تبدیل، نقل، یاوصول کرتے ہیں۔
$$$123$$$
الیکٹرانک نصابی کتابیں، تدریسی سافٹ ویئر، ای میل، چیٹ، اور دوری سیکھنے کے پروگرام بھی آئی سی ٹی کی مثال ہیں۔
$$$123$$$
انفارمیشن اینڈ کمیونیکیشن ٹیکنالوجی سسٹم کے اجزاء:
$$$123$$$
آئی سی ٹی سسٹم کے پانچ اہم اجزاء درج ذیل ہیں۔
$$$123$$$
ڈیٹا: کچے حقائق اور اعداد و شمار۔
$$$123$$$
ہارڈ ویئر: جسمانی اجزاء۔
$$$123$$$
سافٹ ویئر: کمپیوٹر پروگراموں کو دیا ہوا نام۔
$$$123$$$
معلومات: ڈیٹا جو اس کو معنی دینے کیلئے تبدیل ہوتا ہے۔
$$$123$$$
عمل: نظام کو آسانی سے چلتا ہے اس بات کو یقینی بنانے کے لئے ایک خاص ترتیب میں کئے گئے اقدامات کا ایک سلسلہ۔
$$$123$$$
انفارمیشن اینڈ کمیونیکیشن ٹیکنالوجی کی اقسام:
$$$123$$$
آئی سی ٹی کی اقسام درج ذیل ہیں۔
$$$123$$$
ای میل مینجمنٹ اور سیٹ اپ۔
$$$123$$$
ڈیٹا مینجمنٹ اور سوالات۔
$$$123$$$
انفارمیشن اینڈ کمیونیکیشن ٹیکنالوجی کے فوائد:
$$$123$$$
قومی مسابقتی فائدہ حاصل کرنے کے لئے آئی سی ٹی معاشی ترقی کا ایک ستون ہے۔ اس سے انسانی زندگی کے معیار کو بہتر بنایا جاسکتا ہے کیونکہ اسے سیکھنے اور تعلیم کے ذرائع ابلاغ، صحت اور معاشرتی شعبے جیسے عملی اور اہم امور کی تشہیر اور مہم چلانے میں ماس کمیونیکیشن میڈیا کے طور پر استعمال کیا جاسکتا ہے۔
$$$123$$$
انفارمیشن اینڈ کمیونیکیشن ٹیکنالوجی کا استعمال:
$$$123$$$
تمام شعبوں میں صنعتیں انفارمیشن اور مواصلات کی ٹیکنالوجی کی طاقت کا فائدہ اٹھاسکتی ہیں۔ مثال کے طور پر، تعلیم اور سیکھنے میں آئی سی ٹی کے فوائد میں طلباء سے بات چیت اور بات چیت کرنے کے نئے، جدید طریقوں کی ترقی، اعلی مصروفیت کی شرح، تیز سیکھنے اور بہتر تدریسی طریقوں کی ترقی شامل ہیں۔
$$$123$$$
انفارمیشن اینڈ کمیونیکیشن ٹیکنالوجی میں استعمال ہونے والے آلات:
$$$123$$$
45261 ان پٹ پیرفیرلز (کی بورڈ، جوائس اسٹک، ماؤس وغیرہ) 45262 اسکینرز (پرنٹر، سکینر، کاپیئر اور / یا فیکس کے امتزاج کے علاوہ) 45263 انکجیٹ پرنٹرز جو ڈیٹا پروسیسنگ مشینوں کے ساتھ استعمال ہوتے ہیں۔45264 ڈیٹا پروسیسنگ مشینوں کے ساتھ استعمال شدہ لیزر پرنٹرز۔ 45265 دوسرے پرنٹرز جو ڈیٹا پروسیسنگ مشینوں کے ساتھ استعمال ہوتے ہیں۔
$$$123$$$
تعلیم میں آئی سی ٹی کے استعمال کا مقصد:
$$$123$$$
آئی سی ٹی نے ہر طالب علم کو اپنی تعلیم میں ایک اہم کردار ادا کیا ہے، طلباء کے لئے آئی سی ٹی کے مقاصد وہ ہنروں کو حاصل کرنے کے قابل بناتے ہیں جو مستقبل کی اعلی تعلیم یا ڈیجیٹل دنیا کے لئے درکار ہوتی ہیں، جس کے بعد انہیں مستقبل میں آسانی سے ملازمت حاصل کرنے میں مدد ملتی ہے۔انفارمیشن اینڈ کمیونیکیشن ٹیکنالوجی (آئی سی ٹی)بنیادی طور پر ہمارے معاشرے کی کوشش ہے کہ اپنے موجودہ اور ابھرتے ہوئے شہریوں کو کمپیوٹنگ اور مواصلات کے آلات، ان کو چلانے والے سافٹ ویئر، ان پر چلنے والے ایپلی کیشنز اور ان کے ساتھ بنائے گئے سسٹم کے بارے میں قیمتی جانکاری اور مہارتیں سکھائے۔
$$$123$$$
ابھی چند روز پہلے کی بات ہے کہ بھارت میں ایک اکیلی مجبور عورت جو کرونا لاک ڈاؤن کی وجہ سے سو کلو میٹر پیدل سفر کرکے اپنے گاؤں جارہی تھی کہ راجھستان کے علاقے میں تین لوگوں کے ہاتھوں جنسی زیادتی کا شکار ہوگئی۔ تفصیلات کے مطابق یہ مجبور و لاچار اکیلی عورت جب راستہ بھٹک گئی تو اس نے پولیس کی مدد لینا چاہی ، پولیس نے اسے ایک اسکول میں جو ویران پڑا تھا قرنطینہ میں رکھ دیا، حیرت کی بات یہ ہے کہ ایک اکیلی عورت کو ویران اسکول میں بغیر کسی حفاظتی انتظام کے چھوڑ دیا جہاں اس کے ساتھ اجتماعی جنسی زیادتی کی گئی۔
$$$123$$$
حال ہی میں TrustLaw Women نے جو کہ تھامسن رائیٹرز فاؤنڈیشن کا پروجیکٹ ہے تمام (پانچوں) برہ اعظموں کا ایک ایکسپرٹ سروے کنڈکٹ کیا جس کا مقصد یہ جاننا تھا کہ کون سے ممالک عورتوں کیلئے سازگار ماحول فراہم کرنے میں کامیاب اور کون سے ناکام ہیں ، تو بھارت دنیا بھر میں عورتوں کے رہنے کے لحاظ سے سب سے غیر موزوں اور بدترین مقام قرار دیا گیا۔
$$$123$$$
میکسیکو اور سعودیہ بھی عورتوں سے امتیازی سلوک کی وجہ سے منفرد گردانے جاتے ہیں مگر بھارت ان سب میں سر فہرست ہے۔
$$$123$$$
ہمیں یہ جاننے کیلئے کہ آخر بھارت ہی G20 ممالک میں عورتوں کیلئے سب سے غیر موافق یا بدترین مقام کیوں ہے،؟ ہمیں بھارت میں عورتوں کے دور حیات ( life cycle) یعنی پیدائش سے موت تک کے تمام مراحل کو قریب سے دیکھنا ہوگا۔
$$$123$$$
چلیں ابتداء بھارت میں ایک لڑکی کے پیدا ہونے سے کرتے ہیں، انڈیا کے کچھ صوبوں میں مردوں کا تناسب دنیا بھر کے مقابلے میں عورتوں سے کہیں زیادہ ہے، ممبئی میں ہر 1000 لڑکوں پر 860 لڑکیاں پیدا ہوتی ہیں ۔
$$$123$$$
یہ قدرتی نہیں ہے ، اس تفریق میں اسپتالوں کا ایک پورا نیٹ ورک کام کر رہا ہے جو پیدائش سے پہلے ہی بچے کی جنس کی آگاہی فراہم کردیتے ہیں اور اس کے لئے بھاری معاوضے وصول کرتے ہیں۔ بھارت میں بیٹوں کی اہمیت کیلئے امتیازی اصولوں کے استحکام کی ایک وجہ یہ بھی ہے کہ لڑکی ہونے کی صورت ، اس کی تعلیم و تربیت کے اخراجات، ساتھ میں شادی کے وقت جہیز دینا پڑتا ہے جو کل ملا کے گھرانے کیلئے ایک طرح کا مالی نقصان گردانا جاتا ہے۔
$$$123$$$
لہذا الٹرا ساؤنڈ کے ذریعے بچے کی جنس جان لی جاتی ہے اور اگر وہ لڑکی ہو تو اسقاط حمل کرادیا جاتا ہے۔ ورلڈ بینک ، اپنی عالمی ترقیاتی رپورٹ میں ایک اندازے کے مطابق لکھتا ہے کہ عالمی سطح پر اگر دیکھا جائے تو بھارت میں ہر سال قریب چار ملین عورتیں گم ہو جاتی ہیں، یعنی لڑکے کی خواہش رکھنے والے والدین لڑکی کی نشاندہی پر اسقاط حمل کرالیتے ہیں۔
$$$123$$$
لڑکی پن: بھارت میں لڑکی ہونا کیسا ہے؟ اگر بھارت میں ایک زنانہ غیر مولود بچہ پیدا ئش تک بچ جاتا ہے تو یہ ایک بہت ہی باکمال بات ہوتی ہے۔ معاشرے میں لڑکی کو لڑکوں کی بہ نسبت تعلیم، صحت ، کھیل اور دیگر سہولیات یا تو میسر ہی نہیں ہوتیں یا بہت ہی کم میسر ہوتی ہیں۔ والدین خود لڑکی کی تعلیم پر کچھ خرچ کرنے سے گریزاں رہتے ہیں۔ حکومتی سطح پر لڑکی کیلئے صرف ساتویں جماعت تک سہولت میسر ہے ، اس کے بعد والدین کو خود ہی اخراجات اٹھانے ہوتے ہیں لہذا عموماً والدین ساتویں جماعت کے بعد لڑکیوں کو اسکول جانے سے روک دیتے ہیں، اس کے لئے ان کے پاس بہت سی تاویلیں ہوتی ہیں، کہ لڑکی کی عزت کی خاطر اسے گھر بٹھایا ہے وغیرہ وغیرہ۔
$$$123$$$
اس کے ساتھ بھارت میں کم عمری کی شادیوں کا رواج بھی عام ہے جو عورتوں او ر سماج دونوں کیلئے ایک بدنما داغ کی طرح ہے، ایک محتاط اندازے کے مطابق ہر سال ایک کروڑ لڑکیوں کی شادی اٹھارہ سال کی عمر سے پہلے کردی جاتی ہے۔ نوعمری کی شادیاں ان لڑکیوں کی تعلیم و تربیت کی راہ میں حائل رہتی ہیں کہ وہ خود کو سنبھالیں یا سسرال کو، شوہر کو یا بچوں کو ، ان کم عمر لڑکیوں میں سے زیادہ تر زچگی کے دوران جان سے ہاتھ دھو بیٹھتی ہیں کہ ابھی تو خود ان کی اپنی جسمانی نشو نماء مکمل نہیں ہوئی ہوتی۔
$$$123$$$
عورت : خوش قسمتی سے اگر کوئی لڑکی بخیر و عافیت جوانی کی حد تک پہنچ بھی جائے تو بھی اسے اپنی خواہشوں اور امنگوں کے حصول میں معاشرتی ناہمواری کا ہر وقت سامنا رہتا ہی ہے۔ ساتھ ساتھ یہ امکان بھی ہر وقت رہتا ہے کہ وہ یا تو گھر ہی میں تشد د کا سامنا کرے گی یا کہیں بھی گلی کوچے میں اس کے ساتھ کوئی بھی ناگہانی ہو سکتی ہے۔ اور اس بات کا قوی امکان رہتا ہے کہ مجرم یا تو صاف بچ جائے گا یا بہت کم سزا پر چھوٹ جائے گا۔
$$$123$$$
بھارت میں لاکھوں عورتوں اور لڑکیوں کا جنسی استحصال کیا جاتا ہے اور انہیں زبردستی طوائف بنا دیا جاتا ہے، جسم فروشی جیسے گھناؤنے کام پر زبردستی لگا دیا جاتا ہے۔ جہاں وہ جنسی غلاموں کی سی زندگی گزارنے پر مجبور ہوتی ہیں۔ بھارت اس طرح کے جنسی گھناؤنے کاروبار کی ایک بڑی منڈی ہے، جنسی عیاشیوں کا مرکز ہے، منبع ہے، دنیا بھر کے شوقین لوگوں کیلئے راہداری ہے ۔
$$$123$$$
ان بیچاری طوائفوں کے سر پر بیشمار خطرات منڈلاتے ہیں جن میں جسمانی تشدد، انفیکشن ، سماجی پسماندگی ، اور معاشرتی بے عزتی، بڑے پیمانے پر شامل ہیں۔
$$$123$$$
زندگی کے سنہرے ایام: دنیا بھر میں عورت کے سنہرے دن وہ ہوتے ہیں جب وہ زرا عمر رسیدہ ہوجاتی ہے، اور گھر بار کی مالکن بطور رہنے بسنے لگتی ہے۔ مگر بھارت میں اس کے بالکل برعکس ہے، ایک اندازے کے مطابق قریب چھ کروڑ عمر رسیدہ خواتین تشدد، بدسلوکی اور ہراساں کئے جانے کا شکار ہیں۔
$$$123$$$
ان میں بڑی تعداد غریب ہے اور اپنے شوہروں کی کمائی پر گزارہ کرنے والی ہیں۔ یہ ہر طرح سے اپنے شوہروں کی ماتحت ہوتی ہیں۔ ان میں 62% ناخواندہ اور غیر تربیت یافتہ ہوتی ہیں لہذا وہ خود تو کچھ کر نہیں سکتیں تو ان کا مکمل انحصار اپنے خاوند کی آمدنی پر ہی ہوتا ہے۔ اب تو ستی کی رسم صرف بھارت کے شمالی علاقاجات تک محدود ہو کر رہ گئی ہے ورنہ پہلے تو خاوند کے مرنے پر عورت کو بھی ساتھ ہی جلا دیا یا ستی کر دیا جاتا تھا۔
$$$123$$$
یہ عمل قطعی ناانصافی کی علامت ہے کہ عورت صرف اپنے شوہر سے تعلق کی وجہ سے کسی حد تک قدر کی حامل ہو ، اور جب شوہر نہ رہے تو اس کی بھی کوئی حیثیت نہیں رہ جائے۔ عورت ایک مکمل تخلیق ہے بلکہ نہایت اہم اور خوبصورت تخلیق ہے ، کہتے ہیں وجود زن سے ہے تصویر کائنات میں رنگ۔ اس کی عزت، تکریم، احترام اور اس کے آرام و آسائش کا خیال رکھنا مردوں کی اولین ذمہ داری ہے۔ چاہے وہ باپ ہو، بیٹاہو، شوہر ہو یا بھائی۔
$$$123$$$
بچوں کے برعکس، بڑوں کو مدد کے لئے دوسروں پر بھروسہ کرنے کی بجائے زیادہ خود ہدایت کے طور پر دیکھا جاتا ہے
$$$123$$$
سکالر السید غضنفر عباس
$$$123$$$
بالغوں کی تعلیم، جو بچوں کی تعلیم سے مختلف ہے، ایک ایسی مشق ہے جس میں بڑوں کو علم،مہارت، رویوں، یا قدروں کی نئی شکلوں کے حصول کے لئے منظم اور مستقل خود تعلیم کی سرگرمیوں میں مشغول کیا جاتا ہے۔ تعلیم بالغاں ایک غیر رسمی تعلیم ہے اور وہ لرننگ جو تعلیمی اداروں کے ذریعہ ترتیب دی جاتی ہے لیکن غیر سندی۔بالغوں کو تعلیم دینا کئی طریقوں سے بچوں کو تعلیم دینے سے مختلف ہے لیکن یہ بتایا گیا ہے کہ بالغوں میں علم اور کام کا تجربہ ہے جو سیکھنے کے تجربے میں اضافہ کرسکتا ہے۔
$$$123$$$
زیادہ تر بالغ تعلیم رضاکارانہ ہوتی ہے، لہذا، شرکا ء عام طور پر خود سے حوصلہ افزائی کرتے ہیں، جب تک کہ کسی آجر کے ذریعہ شرکت کی ضرورت نہ ہو۔
$$$123$$$
بالغوں کو سیکھنے میں مدد دینے کا سائنس اور فن بچوں کی تعلیم کے لئے روایتی اسکول پر مبنی تعلیم سے ممتاز ہونے کے لیے adult، بالغ تعلیم کی تعلیم کو اینڈراگوجی کہا جاتا ہے۔
$$$123$$$
بچوں کے برعکس، بڑوں کو مدد کے لئے دوسروں پر بھروسہ کرنے کی بجائے زیادہ خود ہدایت کے طور پر دیکھا جاتا ہے۔
$$$123$$$
بالغ بالغ ہوتے ہیں اور اس لئے انھیں علم ہوتا ہے اور انہوں نے زندگی کے تجربات حاصل کیے ہیں جو انہیں سیکھنے کی ایک بنیاد فراہم کرتے ہیں۔ سیکھنے کے لئے ان کا رجحان مشغولیت کے بجائے مسئلہ پر مبنی ہے۔ ان کی سیکھنے کی ترغیب داخلی ہے۔
$$$123$$$
تعلیم بالغاں کا مقصد:
$$$123$$$
بالغ تعلیم کا بنیادی مقصد ان لوگوں کے لئے دوسرا موقع فراہم کرنا ہے جو معاشرے میں غریب ہیں یامعاشرتی انصاف اور تعلیم تک یکساں رسائی کے حصول کے لئے دیگر وجوہات کی بناء پر تعلیم سے محروم ہوگئے ہیں۔
$$$123$$$
لہذا، بالغ تعلیم اکثر حکومت کی ایک سماجی پالیسی ہوتی ہے۔ تعلیم جاری رکھنا بالغوں کو سرٹیفیکیشن برقرار رکھنے، ملازمت کی ضروریات کو پورا کرنے اور اپنے میدان میں نئی پیشرفت پر تازہ ترین رہنے میں مدد فراہم کرسکتا ہے۔ نیز، بالغوں کی تعلیم کا مقصد پیشہ ورانہ، معاشرتی، تفریحی یا خود ترقی کے لئے ہوسکتا ہے۔ اس کا ایک ہدف بالغ سیکھنے والوں کواپنی ذاتی ضروریات کو پورا کرنے اور اپنے پیشہ ورانہ اہداف کے حصول میں مدد کرنا ہوسکتا ہے۔
$$$123$$$
معیشت کی ترقی اور معاشرے کی ترقی کے ساتھ، انسانی معیار کی ضرورت کو بلند کیا گیا ہے۔1960 کی دہائی میں، ''زندگی بھر تعلیم'' کی تجویز پیش کی گئی، جس کی وجہ سے عصری تعلیمی تصورات کو تبدیل کیا گیا۔ لہذا، اس کا حتمی مقصد انسانی تکمیل حاصل کرنا ہوسکتا ہے۔
$$$123$$$
تعلیم بالغاں کی راہ میں رکاوٹیں:
$$$123$$$
بالغوں کی بہت سی ذمہ داریاں ہیں جن کو سیکھنے کے تقاضوں کے مقابلہ میں توازن رکھنا چاہئے۔
$$$123$$$
ان ذمہ داریوں کی وجہ سے، بالغوں کے پاس تعلیم سیکھنے اور اپنی تعلیم کو جاری رکھنے میں حصہ لینے کے خلاف رکاوٹیں اور چیلنجز ہیں۔ رکاوٹوں کو تین گروپوں میں درجہ بند کیا جاسکتا ہے جن میں ادارہ جاتی، حالات سازی اور وضعیت بھی شامل ہے۔
$$$123$$$
ان میں سے کچھ رکاوٹوں میں کیریئر اور خاندانی تقاضوں، مالی اعانت اور نقل و حمل میں وقت کاتوازن نہ ہونا شامل ہے۔
$$$123$$$
نیز، اعتماد، دلچسپی، سیکھنے کے مواقع کے بارے میں معلومات کی کمی ، نظام الاوقات کے مسائل، داخلے کی ضروریات اور بچوں کی دیکھ بھال میں دشواری جیسی چیزیں سیکھنے میں رکاوٹیں بن سکتی ہیں۔ فاصلہ یا آن لائن تعلیم سیکھنے سے بالغ تعلیم میں کچھ پریشانیوں کا ازالہ ہوسکتا ہے جو ان رکاوٹوں کا سبب بنتے ہیں۔ یہ سمجھنا کہ بالغ سیکھنے والوں کوکیا تحریک دیتی ہے اور ان کی رکاوٹیں کیا ہیں، زیادہ بالغ سیکھنے والوں کو اندراج میں مددکرسکتی ہیں۔
$$$123$$$
جب بالغ سیکھنے والے اپنی مستقل تعلیم کے فوائد کو واضح طور پر جانتے ہیں،جیسے پروموشنز یا ملازمت کی بہتر کارکردگی، تو وہ ان میں شرکت کے لئے زیادہ ترغیب دیتے ہیں۔ جب اساتذہ طالب علم کی خصوصیات سے واقف ہوتے ہیں، تو وہ اسباق تیار کرسکتے ہیں جوہر طالب علم کی طاقت اور ضروریات دونوں پر توجہ دیتے ہیں۔ جو بالغ افراد حوصلہ افزائی کرتے ہیں ان میں اعتماد اور مثبت خود اعتمادی ہوتی ہے جن کا امکان عمر بھر سیکھنے والوں میں ہوتاہے۔
$$$123$$$
تعلیم بالغاں کے فوائد:
$$$123$$$
بالغوں کی تعلیم کے بہتر صحت اور ذاتی بہبود سے لے کر زیادہ سے زیادہ معاشرتی شمولیت تک بہت سے فوائد ہوسکتے ہیں۔ یہ جمہوری نظاموں کے کام کی بھی حمایت کرسکتا ہے اور نئے یا بہترروزگار کے حصول کے لئے زیادہ سے زیادہ مواقع فراہم کرسکتا ہے۔ بالغوں کی تعلیم کا معیشت پر مثبت اثر پڑتا ہے۔
$$$123$$$
بالغ تعلیم ذاتی ترقی، مقصد کی تکمیل اور معاشرتی کے مواقع فراہم کرتی ہے۔ بڑے عمر کے سیکھنے والوں کے ساتھ نیم ساختہ انٹرویوز کے بارے میں کرس میکالسٹر کی تحقیق لوگوں سے بات چیت کرنے اور ذہنی طور پر متحرک رہنے کے لئے گھر سے باہر نکلنے کی تحریک کا اظہار کرتی ہے۔دوستی کو بالغوں کے سیکھنے کے اہم پہلوؤں کے طور پر بیان کیا گیا تھا اور کلاس روم کو ان کے سوشل نیٹ ورک کا ایک اہم حصہ سمجھا جاتا تھا۔
$$$123$$$
سوشل نیٹ ورکس اور سپورٹ کی ترقی بالغ سیکھنے والوں کا ایک اہم محرک ہے۔ بالغ تعلیم اور صحت کے عنوان سے ایک کتاب کے ایڈیٹر کی حیثیت سے، لیونا انگریزی نے دعویٰ کیا ہے کہ بالغ تعلیم کے حصے کے طور پر صحت کی تعلیم کو بھی ایک صحت مند طبقے کے لئے بناتا ہے۔
$$$123$$$
جاپان میں بالغوں کے تعلیمی پروگراموں کا جائزہ لینے کے دوران، نوجیما نے پایا کہ مشقیں اورخاص تفریحی سرگرمیوں پر توجہ دینے والی کلاسیں اب تک سب سے زیادہ مقبول ہیں۔
$$$123$$$
مصنف نے نوٹ کیا کہ مزید وقت، رقم اور وسائل کی ضرورت ہے تاکہ شرکاء کو اس قسم کی سرگرمیوں سے فائدہ اٹھا سکے۔
$$$123$$$
وینال نے امریکہ کے مختلف حصوں میں بعد کی زندگی کی تعلیم کے اثرات پرروشنی ڈالی۔ نتائج اسی طرح کے تھے کہ بعد کی زندگی میں تعلیم نے ان بوڑھے بالغوں کومعاشرتی طور پر مواقع فراہم کیے۔کچھ ماہرین کا دعوی ہے کہ بالغوں کی تعلیم کا معیشت پر طویل مدتی اثر پڑتا ہے اور یہ کہ کام کی جگہ پر جدت طرازی اور تعلیم کے مابین باہمی ربط ہے۔
$$$123$$$
انسان کامیاب کیوں ہونا چاہتا ہے۔ دنیا کی بھاگ دوڑ میں ایک بندہ دوسرے سے آ گے نکلنا چاہتا ہے۔ ہر ایک کو اپنے نام اور اپنے آ پ سے پیار ہوتا ہے۔
$$$123$$$
دراصل ''میں'' سے پیار ہوتا ہے۔ہم عام گفتگو میں بھی ہر دوسرے فرد سے میں میں کرتے بہت سنتے ہیں۔اور یہی میں'' ہی انسان کو آگے بڑھنے کے لیے تیار کرتی ہے۔جسے ہم کامیابی کی کوشش کہہ سکتے ہیں۔اور کامیاب ہونے کے لیے ہمیں چند اصولوں پر عمل کرنا ہوگا۔
$$$123$$$
کامیابی حاصل کرنے کے لیے مقصد کا ہونا بیحد ضروری ہے۔فرض کریں ایک ایتھلیٹس سے کہا جائے کہ ایک وسیع گراؤنڈ دوڑ لگاتے رہو۔ پر اسے منزل کا نہ بتایا جائے کہ وہ کونسا پوائنٹ ہے جہاں پہنچ کر آپ نے کامیاب ہونا ہے۔ وہ ریڈ لائن نہیں بتائی جاتی تو کیا وہ کامیاب ہو گا کبھی نہیں۔
$$$123$$$
وہ دوڑ لگا کر وقت ضائع کرے گا، تھکے گا، پر کامیاب نہیں ہوگا، کیونکہ اسے منزل نہیں بتائی گئی۔
$$$123$$$
اب مقصد کا بڑا ہونا بہت ضروری ہے۔ ایک بندہ فٹ بال کھیلنے میں مہارت رکھتا ہے اگر تو اس کا مقصد صرف کالج میں جیتنا ہے تو چھوٹا مقصد ہے اور اگر انٹرنیشنل ٹیم سے جیتنا مقصد ہے تو اسے نتائج بھی بڑے ملیں گے۔ وہ دنیا میں مشہور ہو جائے گا۔تاریخ میں نام دہرایا جائے گا۔
$$$123$$$
آ پ کسی کراؤڈ میں ہیں لوگ بہت ہیں کرسیاں کم ہیں اچانک آ پ کی نظر اچانک ایک کرسی پر پڑی ہے کہ جلدی سے جاکر وہاں بیٹھ جائیں اور کرسی تک پہنچنے میں آپ کے دو چار جاننے والے بھی ہیں۔
$$$123$$$
راستے میں اب کرسی تک پہنچنے کے دو راستے ہیں یا تو سب کو سلام دعا کرتے ہوئے جائیں۔ لیکن اس صورت میں ممکن ہے آ پ کے پہنچنے سے دو سیکنڈ ہی پہلے کوئی بیٹھ جائے تو اس میں ایک تو آ پ کا وقت ضائع ہوا اور دوسرا مقصد میں کامیاب نہ ہوسکے۔ کیونکہ آ پ کی توجہ راستے میں اپنے جاننے والوں سے خیریت معلوم کرنے میں اپنے مقصد سے ہٹ گئی۔اور دوسرا طریقہ یہ کہ پہلے کرسی تک پہنچیں اپنے مقصد میں مطلب کرسی ملنے کے بعد باقی سب سے کلام کریں۔
$$$123$$$
چائنہ میں ایک درخت ہے ''بو مبو ٹری'' اس درخت کی یہ خاص بات ہے کہ پہلے چار سال اس کی جتنا دیکھ بھال کی جائے یہ نہیں بڑھتا لیکن چار سال بعد اچانک بڑھنا شروع کرتا ہے اور چار سو فٹ کی بلندی تک جاتا ہے اسی طرح کامیاب ہونے کے لیے صرف محنت کرتے جائیں اور چند سالوں بعد آ پکو حیران کن کامیابی ملے گی۔
$$$123$$$
اگر چائنہ والے دو،تین سال محنت کرتے اور چوتھے سال ہمت ہار جاتے تو درخت کیا چار سو کی بلندی پر پہنچ پاتا کبھی نہیں۔
$$$123$$$
5)بار بار ناکامی سے نہ ڈرنا
$$$123$$$
''جیک ما جسے'' آج پوری دنیا جانتی ہے ان کے بارے میں کہا جاتا ہے کہ بے شمار نوکریوں کے پیچھے بھاگے کوئی انہیں ویٹر اور سوئیپر تک کی نوکری دینے کو تیار نہ تھا۔
$$$123$$$
لیکن ہمت نہ ہاری آ خر اپنا کاروبار شروع کیا۔ آ ج دنیا بھر میں ان کی سروسز علی بابا کے نام سے مشہور ہیں۔
$$$123$$$
6)منفی لوگوں کو نظر انداز کرنا
$$$123$$$
جب ہم خود پر یقین کرنے کی بجائے دوسروں کی تنقید سے ڈرنا شروع کریں گے۔ تب سمجھو کامیابی ہم سے دور بھاگیں گے۔ جب کوئی تنقید کرتا ہے تو انسان کی عزت نفس مجروح ہوتی ہے۔
$$$123$$$
جس سے انسان کی کام میں دلچسپی اور قوت کم ہونے لگتی ہے۔ اس طرح بڑھنے کے سب راستے بند ہونا شروع ہو جاتے ہیں۔
$$$123$$$
7) کمزوری کو طاقت بنانا
$$$123$$$
''مسٹر بین'' کو سب جانتے ہیں۔ انہیں ایکٹنگ کا شوق تھا لیکن بولنے میں تھوڑا مسئلہ ہونے کی وجہ سے کوئی انہیں چانس نہ دیتا۔ پر ''مسٹر بین'' نے اپنی اس کمزوری کو اپنی طاقت بنایا۔
$$$123$$$
الٹی سیدھی حرکتیں کر کے ویڈیوز بنائیں۔ اس طرح وہ نارمل ایکٹنگ کرنے والوں کی نسبت زیادہ مقبول ہوگئے۔
$$$123$$$
8)دوسروں پر تنقید سے گریز
$$$123$$$
کامیابی کے لیے ضروری ہے کہ اپنے مقصد کے حصول پر ساری توجہ اور طاقت لگا دیں۔اگر دوسروں پر باتیں کرنے اور نقص نکالنے کی عادت بنا لیں گے تو توجہ ساری تو ان فضولیات میں لگ جائیگی۔ جس سے مقصد کے حصول میں مسائل پیدا ہو سکتے ہیں۔لہٰذا کامیابی کے لیے ضروری ہے کہ دوسروں پر باتیں کرنے سے بھی گریز کرنا ہے۔
$$$123$$$
اس حکومت کے پیچھے بڑی سرکار ہے۔اس حکومت کے پیر بوٹوں میں ہیں۔حکومت عوام کا مینڈیٹ نہیں ہے۔یہ غیر سنجیدہ حکومت اپنی مدت پوری نہیں کرے گی۔حکومت اندرونی چپقلش کا شکار ہے۔جلد کھلاڑیوں کی ٹیم میں فارورڈ بلاک بننے جارہا ہے۔حکومت صرف ون مین گیم ہے۔گیم کے دیگر کھلاڑی بس اپنے مفاد کے لئے کھیل رہے ہیں۔ڈیل ہونے جارہی ہے۔ڈیل ہوگئی ہے۔
$$$123$$$
بیماری ملکی ڈاکٹروں کی سمجھ سے بالاتر ہے۔سفر علاج سے مشروط ہے۔واپسی عوامی جدوجہد کے لیےہے۔
$$$123$$$
یہ فقرے جو کرونا سے پہلے ہمارے ملک کے معتبر اور سینئر صحافیوں کے زبان عام تھے۔ ہر پروگرام اور تجزیے میں یہ معلومات اتنی سنجیدگی کے ساتھ بیان کی جاتی رہی کہ میرے سمیت ہر عام عقل و فہم انسان اس معلوماتی مصالحوں پر بنی ڈش کھانے کے لئے بیتاب رہا۔
$$$123$$$
لیکن مصالحے پورے تھے نہ ڈش کا کوئی اہتمام تھا بس لوگوں کو اکٹھا کرنے اور اپنی دکان چلانے کے لئے چمچ ہلانے کا شور رہا۔
$$$123$$$
شور مچانا، گرجنا، بن بادل برسنا ہمارے سمیت دنیا بھر کے میڈیا کا خاصہ عام ہے اور شاید اسی کی بنیاد پر میڈیا ترقی کی مضبوط عمارتیں قائم کر رہا ہے۔اب کیا فرق پڑتا ہے کہ یہ بنیاد جھوٹ، فریب، چاپلوسی، چرب زبانی اور نوسربازی کی اینٹوں پر مبنی ہو۔
$$$123$$$
23اپریل 2020 کو احساس پروگرام کے مشن کو آگے بڑھانے کے لئے بنی گلہ میں وزیراعظم عمران خان کے زیر اہتمام ٹرانسمیشن منعقد کی گئی۔ اس ٹرانسمیشن کے مقصد کی روشنی ملک کے جانے مانے نامور صحافیوں کی موجودگی سے مزید پھیلتی رہی۔اس نیک اور سماجی مدد پر مبنی ٹیلی تھون کا اختتام عالم دین مولانا طارق جمیل کی دعا پر کیا گیا۔
$$$123$$$
شام کے تقریبا سات بجے ٹیلی تھون کا اختتام پذیر ہونا اور پرائم ٹائم پر اینکرز کا ٹیلی تھون کے ہر پہلو کا مشاہدہ ایک جزوی عمل تھا۔
$$$123$$$
لیکن شاید ہی کسی نے سوچا ہو کہ اس بار کنٹنٹ مذہبی راہگیر مولانا طارق جمیل کی دعا سے اٹھایا جائے گا۔مولانا طارق جمیل جنہوں نے اپنی دعا میں اللہ سے فریاد کرتے ہوئے نہ صرف مجموعی طور پر ہماری کوتاہیوں، خامیوں، گناہوں کا اعتراف کیا بلکہ میڈیا کے جھوٹ برائی کا سہارا لینے کا ذکر بھی کیا۔
$$$123$$$
میڈیا جو ہمیشہ آزادی رائے کا علمبردار رہا ہے۔
$$$123$$$
آزادی رائے سوچ جو میڈیا کی جدوجہد کے باعث پنجے گاڑنے میں کامیاب ہو رہی ہے۔وہ میڈیا آج آزادی رائے کے استعمال پر اتنا کیوں بھڑک رہا ہے؟؟
$$$123$$$
مولانا طارق جمیل کے ایک جملے سے شکاریوں نے جس طرح موضوع دبوچا اور عوام کو تابع لانے کے لئے عوام کا استعمال کیا (کہ مولانا نے 22 کروڑ عوام کو کیوں کہا کہ ہم جھوٹے، گناہ گار، نافرمان ہیں)۔ یقینا یہ صحافتی داؤ پیچ کا منہ بولتا ثبوت ہے۔
$$$123$$$
سوال یہ پیدا ہوتا ہے کہ ہمارے سو کالڈ سچے میڈیا نےکیا آج تک کوئی جھوٹ نہیں بولا؟ کیا انہوں نے عوام کو کبھی بیوقوف نہیں بنایا؟ اگر ایسا ہے تو یہ ییلوجرنلزم کیا ہے؟صحافتی بھیڑ میں کالی بھیڑےکیوں عام ہیں؟۔مختلف چینلز کے مالکان کالے دھن سے سچائی کا چورن کیوں بیچ رہے ہیں؟۔لفافہ لغت کیوں صحافیوں سے منسوب ہے؟ بیرونی طاقتوں کا دباؤ کیوں چینلز کی ہرحرکت سے جھلکتا ہے؟اسلام کے نام پر ریٹنگ مقصد عام کون بنا رہا ہے؟؟
$$$123$$$
یقینا یہ تلخ حقائق میڈیا کے بنیادی جز ہیں اور اس پٹڑی پر چلنے والا ہر شخص خواہ نیک ہو یابد ان سب سے بخوبی آگاہ ہے۔
$$$123$$$
پھر کیوں کچھ صحافیوں کو آئینہ دیکھنے میں شرم محسوس ہوئی؟ آئینہ بھی ایسا جس نے چہرے کے نقش و نقوش واضح کرنے کی بجائے بس سائے کی جھلک دکھائی۔۔
$$$123$$$
مولانا طارق جمیل جنہوں نے اللہ کے سامنے 22 کروڑ عوام کا مفسر ہونے کا حق ادا کیا ۔ان کی دعا کے القابات وہ القابات تھے جو ہماری روزانہ کی دعا کا ٹھوس حصہ ہیں۔بڑے سے بڑا بادشاہ جب حقیقی بادشاہ کے سامنے جھکتا ہے تو اسی عاجزی کا اظہار کرتا ہے کہ میں گنہگار ہوں، خطا کار ہوں، غفلت کا شکار ہوں، بے یار و مددگار ہوں۔
$$$123$$$
میرے خدایا! ہمارے نبی صلی اللہ علیہ وسلم کی ذات کے علاوہ کون مومن ہےجو یہ دعوی کر سکے کہ میں پاک، نیک اور گناہوں سے مبراہوں۔ ۔پھر یہ کچھ طاقت کے نشے میں چور صحافی کیسے دعوی کر رہے ہیں کہ یہ گناہوں سے پاک ہیں اور صحافتی قلم نے کبھی جھوٹ کا سہارا نہیں لیا۔
$$$123$$$
مولانا طارق جمیل جو اپنے بڑے پن کا مظاہرہ کرتے ہوئے یہ وضاحت کر چکے ہیں کہ انہوں نے کسی شخص، گروپ یا چینل کو ٹارگٹ نہیں کیا۔
$$$123$$$
اس کے باوجود وہ اپنے الفاظ پر بلا جواز معافی بھی مانگ چکے ہیں۔
$$$123$$$
جبکہ ذرائع کا نام لے کر لوگوں کی شادیاں، لوگوں کی طلاقیں، عدالتوں کے فیصلے اور قومی سلامتی کے امور پر من گھڑت بھاشن،حکومتیں بنانے اور گرانے کے فتوے، اس سب گند پر تو کسی صحافی، اینکر نے کبھی معافی نہیں مانگی۔سچ کہتے ہیں معافی مانگنے میں پہل کرنا بڑے ظرف والوں کا کام ہے۔
$$$123$$$
سوشل میڈیا پر اسی موضوع پر بحث ہورہی ہے اور ہر کوئی اپنے طریقے سے آزادی رائے کا حق استعمال کر رہا ہے۔لیکن تسکین دہ پہلو یہ ہے کہ نہ صرف عام عوام بلکہ میڈیا اور صحافتی برادری سے تعلق رکھنے والی بیشتر شخصیات بھی ان بھٹکے ہوئے اینکروں سے متفق نہیں۔اس وقت جہاں کچھ چیدہ چیدہ لوگ مولانا پر کیچڑ پھینک رہے ہیں وہیں سوشل میڈیا صارفین اور صحافتی کمیونٹی میں سے ہی مولانا کے حق میں آوازیں بلند کی جارہی ہیں۔
$$$123$$$
مختلف صحافیوں نے ٹویٹر پلیٹ فارم کا استعمال کرتے ہوئے لکھا:
$$$123$$$
یہ کڑوا ہے، ننگا ہے پر سچ ہے۔
$$$123$$$
جس طرح سیاست میں گاڈ فادرز ہیں اسی طرح میڈیا میں بھی گاڈ فادرز کا راج ہے۔
$$$123$$$
عالمی میڈیا جھوٹ کی بنیاد پر مسلمانوں کے قتل عام کو دہشت گردی کا خاتمہ قرار دیتا ہے۔
$$$123$$$
اجمل قصاب کے جھوٹے گھر کو دیکھا کر میڈیا نے کون سا سچائی کا کام کیا ہے۔
$$$123$$$
میڈیا مولویوں کو تو جھوٹا کہتا ہے مگر اپنے آپ کو مقدس گاۓ تصور کرتا ہے۔
$$$123$$$
بات تو ہے سچ مگر بات ہے رسوائی کی۔
$$$123$$$
میں میڈیا میں کام کرتا ہوں، جانتاہوں میڈیا جھوٹ کی بنیاد پر چلتا ہے۔
$$$123$$$
اگلی بار خادم رضوی صاحب سے دعا کروانا پھر دیکھتے ہیں کون سا اینکر معافی منگواتا ہے۔
$$$123$$$
ایک معزز شخص نے صرف اس لیے معافی مانگ لیں کہ کسی کی دل آزاری نہ ہو لیکن اس کا سچ گو نجتا رہے گا۔
$$$123$$$
کاش !ان پیغامات اور آوازوں کی گونج رسائی مولانا تک ہو اور ہم ان کو بتا سکے کہ ہم شرمندہ ہیں۔ ہم خسارے میں ہیں۔ہم لاتوں کے بھوت ہیں جو باتوں سے نہیں مانتے۔ہم جہالت اور منافقت میں گرفتار ہیں۔ہم اسلام کو سخت گیر مذہب بنا کر پیش کرنے والوں کے پیروکار ہیں۔بحیثیت قوم ہم آپ جیسے شفیق پیشوا کی افادیت کے حقدار نہیں۔۔
$$$123$$$
مطالعہ کا ایک ایسا کورس جو سیکھنے والے کو مخصوص علم اور مہارت حاصل کرنے کے قابل بنائے گا۔
$$$123$$$
مختلف ماہرین تعلیم کے مطابق :
$$$123$$$
کرو اور کرو کے مطابق "نصاب میں اسکول کے اندر یا باہر کے تمام سیکھنے والوں کا تجربہ شامل ہے جو ایک ایسے پروگرام میں شامل ہے جو ترقیاتی ، جذباتی ، معاشرتی ، روحانی اور اخلاقی طور پر اس کی مدد کرنے کے لئے وضع کیا گیا ہے۔
$$$123$$$
" ٹی پی نون نصاب کو کچھ اس طرح بیان کرتے ہیں۔"نصاب کو مختلف قسم کی سرگرمیوں کے طور پر دیکھا جانا چاہئے جو انسانی جذبات کا ایک عظیم الشان اظہار ہے اور جو وسیع دنیا کے لئے سب سے بڑی اور مستقل اہمیت کا حامل ہے"۔ کننگھم کے مطابق "نصاب فنکار (اساتذہ) کے ہاتھوں میں ایک آلہ ہے جو اسٹوڈیو (اسکول) میں اپنے خیالات (مقاصد اور مقاصد) کے مطابق اپنے مواد (شاگردوں) کو ڈھال دیتا ہے۔
$$$123$$$
"ایک نصاب تدریسی طریقوں ، سیکھنے کے تجربات ، اور طلباء کی کارکردگی کی جانچ کا مجموعہ ہے جو کسی خاص کورس کے ہدف سیکھنے کے نتائج کو سامنے لانے اور اس کا اندازہ کرنے کے لئے ڈیزائن کیا گیا ہے۔"
$$$123$$$
"نصاب تعلیم کورسز کا ایک گروپ ہے جو مطالعہ کے کسی خاص شعبے میں پیش کیا جاتا ہے۔"
$$$123$$$
"نصاب مواد کا ایک مجموعہ ہے (ایک تعلیمی ادارہ پیش کرتا ہے) جسے تخصیص کے ایک شعبے کو مکمل کرنا ضروری ہے۔
$$$123$$$
نصاب کی سازی کو ایک مرحلہ وار عمل سے تعبیر کیا جاسکتا ہے جو اسکول ، کالج یا یونیورسٹی کے پیش کردہ کورسز میں مثبت بہتری لانے کے لئے استعمال ہوتا ہے۔ دنیا ہر دن بدلتی رہتی ہے اور نئی دریافتوں کو تعلیمی نصاب میں شامل کرنا پڑتا ہے۔ نصاب سازی کے درج ذیل مراحل ہیں۔
$$$123$$$
1) مسئلہ / ضرورت کی نشاندہی کریں۔
$$$123$$$
(2) فارم /نصاب کی ترقیاتی ٹیم بنائیں۔ 
$$$123$$$
(3) انعقاد اور تجزیہ کی ضرورت ہے۔ 
$$$123$$$
(4) ریاست کا ارادہ کردہ نتائج۔ 
$$$123$$$
(5) مواد منتخب کریں۔ 
$$$123$$$
(6) تجرباتی طریقے ڈیزائن کریں۔ 
$$$123$$$
(7) نصاب مصنوعات تیار کریں۔ 
$$$123$$$
(8) ٹیسٹ اور نظرثانی نصاب۔
$$$123$$$
نصاب کی تین اقسام ہیں:
$$$123$$$
(1) واضح (بیان شدہ نصاب)
$$$123$$$
(2) پوشیدہ (غیر سرکاری نصاب)
$$$123$$$
(3) غیر حاضر یا کالعدم (خارج شدہ نصاب)
$$$123$$$
اچھے نصاب کی درج ذیل خصوصیات ہیں۔
$$$123$$$
1۔نصاب میں انتظامی لچک ہے۔
$$$123$$$
2۔نصاب مضامین کے منطقی ترتیب کے لئے فراہم کرتا ہے۔
$$$123$$$
3۔ نصاب میں تعلیمی معیار ہے۔
$$$123$$$
4۔ نصاب مسلسل تیار ہورہا ہے۔
$$$123$$$
5- نصاب کمیونٹی کے دوسرے پروگراموں کی تکمیل اور تعاون کرتا ہے۔
$$$123$$$
6۔ نصاب طویل مدتی کوشش کا نتیجہ ہے۔
$$$123$$$
7۔ نصاب جمہوری طور پر تصور کیا جاتا ہے۔ 
$$$123$$$
8۔ نصاب لوگوں کی ضروریات پر مبنی ہے۔
$$$123$$$
ایک نصاب سے طلباء کو یقین دلایا جاتا ہے کہ وہ اپنے مقاصد تک پہنچنے اور مطلوبہ مہارتوں کا احترام کرنے کے لئے صحیح راہ پر گامزن ہیں۔ طلباء کو تعلیمی مہارت کی تعلیم دینے کے علاوہ ، نصاب کا مقصد طلبا کو ذمہ داری ، محنت اور ذمہ دار شہریت کی اہمیت بھی سکھانا ہے۔تعلیمی نظام میں نصاب اہم ہے۔
$$$123$$$
اس سے کسی ایک مخصوص مدت (اصطلاح ، سیشن ، سبق کی مدت وغیرہ) کے لئے تعلیم کے عمل یا طریقہ کار کی منصوبہ بندی میں مدد ملتی ہے۔ جیسا کہ کہاوت ہے ، اگر آپ منصوبہ بندی میں ناکام ہوجاتے ہیں تو آپ ناکام ہونے کا ارادہ رکھتے ہیں۔
$$$123$$$
نصاب تعلیم کی اہداف کو ٹھوس سرگرمیوں ، مواد اور طرز عمل میں قابل مشاہدہ تبدیلی میں ترجمہ کرنے کے لئے درکار سرگرمیوں کا سلسلہ جاری رکھتا ہے۔
$$$123$$$
مثال کے طور پر ایک سبق کا منصوبہ ایک نصاب ہے جو اساتذہ کے ذریعہ کلاس روم میں استعمال ہوتا ہے۔
$$$123$$$
دائرہ کار کا تعلق اس سے ہے کہ کیا سکھایا یا سیکھا جانا چاہئے۔ تسلسل کا تعلق اس وقت ہے جب نصاب کے مختلف حصوں کو نصاب کے دوسرے حصوں کے حوالے سے سیکھنا چاہئے۔ . دائرہ کار نصاب کی وسعت سے مراد ہے ، اس کے نصاب ، مضمون ، سیکھنے کے تجربات اور سرگرمیوں کو نصاب میں شامل کیا جائے۔
$$$123$$$
سکالر السید غضنفر عباس
$$$123$$$
تعلیم خاص طور پر اسکول یا یونیورسٹی میں، منظم ہدایات حاصل کرنے یا دینے کا عمل۔تعلیم سیکھنے کی مہارت اور علم کے بارے میں ہے۔ اس کا مطلب یہ بھی ہے کہ لوگوں کو کام کرنے کا طریقہ سیکھنے میں مدد کرنا اور وہ سیکھنے کے بارے میں سوچنے میں ان کی مدد کریں۔ اساتذہ کے لئے بھی معلومات کو تلاش کرنے اور استعمال کرنے کے طریقے سکھانا ضروری ہے۔
$$$123$$$
ارسطو کی تعلیم کی تعریف کے مطابق، "ایک مستحکم جسم میں ایک اچھے دماغ کی تخلیق"۔ اس طرح تعلیم کامقصد افراد کی فلاح و بہبود تھا تاکہ ان کی زندگی میں خوشیاںآ سکیں۔
$$$123$$$
ٹیکنالوجی اہلیتوں، طریقوں، اور عمل کو اہداف کے حصول کے لئے استعمال کیا جاتا ہے۔ لوگ اس کیلئے ٹیکنالوجی کا استعمال کرسکتے ہیں:
$$$123$$$
سامان یا خدمات کی تیاری کریں۔
$$$123$$$
اہداف کوانجام دیں، جیسے سائنسی تحقیقات یا چاند پر جہاز بھیجنا۔ بیماریوں یا قحط جیسے مسائل حل کریں۔ ٹیکنالوجی کو سب سے زیادہ وسیع پیمانے پر ہستیوں کے طور پر بیان کیا جاسکتا ہے، دونوں مادی اور لاجورد، جو قدر کو حاصل کرنے کے لیے ذہنی اور جسمانی کاوشوں کے ذریعہ تخلیق کیا گیا ہے۔ اس استعمال میں، ٹیکنالوجی سے مراد وہ اوزار اور مشینیں ہیں جو حقیقی دنیا کی پریشانیوں کو حل کرنے کے لیے استعمال ہوسکتی ہیں۔
$$$123$$$
تعلیمی ٹیکنالوجی مناسب تکنیکی عمل اور وسائل کو تخلیق، استعمال اور انتظام کرکے سیکھنے میں آسانی پیدا کرنے اور کارکردگی کو بہتر بنانے کا مطالعہ اور اخلاقی عمل ہے۔تعلیمی ٹیکنالوجی کی دوسری مثالیں یہ ہیں کہ - بھاری کتاب بلک تھری ڈی پرنٹنگ کو کم کرنے کے لئے اسمارٹ فونز کا مطالعہ کریں ورچوئل رئیلٹی آن لائن ٹیوشن کلاسز گیمنگ، کلاؤڈ ٹکنالوجی ، مصنوعی ذہانت، موبائل ٹیکنالوجی۔
$$$123$$$
کاغذ، پنسل، قلم۔تعلیمی ٹیکنالوجی کے اجزاء: تعلیم میں ٹیکنالوجی کے تین اہم اجزاء ہیں:
$$$123$$$
۱) کچھ تعلیمی نظام کی تنظیم اور انتظام (ایک اسکول سے پورے ملک کے نظام تعلیم تک)
$$$123$$$
۲۔تعلیمی نظام اور معلم کی کچھ اضافی ضروریات کا اطمینان (جیسے، معلومات کی فراہمی،مواصلات کی سہولیات، ورڈپروسیسنگ، وغیرہ)۔
$$$123$$$
۳۔کسی درس / سیکھنے کے عمل کا احساس۔
$$$123$$$
تعلیمی ٹیکنالوجی کا مقصد:
$$$123$$$
تعلیمی ٹیکنالوجی مطالعہ کا ایک ایسا شعبہ ہے جو درس و تدریسی کوبہتر بنانے کے لئے درس و تدریسی ماحول اور سیکھنے کے مواد کا تجزیہ، ڈیزائن، ترقی، عملدرآمد، اور اندازہ کرنے کے عمل کی تحقیقات کرتا ہے۔
$$$123$$$
تعلیمی ٹیکنالوجی کے افعال:
$$$123$$$
درس و تدریس کی بہتری ، تعلیم کی ٹیکنالوجی درس و تدریس کے عمل کا مکمل تجزیہ کرتی ہے۔
$$$123$$$
اس میں تدریس کے مختلف تغیرات، ان کے آپس کے رابطے، ایک دوسرے پر اثرات، تعلقات، نظریے کے درس، تدریس کے اصول اصول کے مراحل، زیادہ سے زیادہ درس و تدریس وغیرہ کو تلاش کرنے کی کوشش کی گئی ہے۔
$$$123$$$
تعلیمی ٹیکنالوجی کی خصوصیات:
$$$123$$$
تعلیمی ٹیکنالوجی کی خصوصیات مندرجہ ذیل ہیں۔
$$$123$$$
1۔یہ سائنسی اور تکنیکی ترقی پر مبنی ہے۔
$$$123$$$
2۔یہ ایک زیادہ عملی ڈسپلن ہے اور نظریاتی کم۔
$$$123$$$
3۔ یہ تکنیک اور طریقوں کی سائنس ہے۔اس سے تعلیم کے میدان میں موجود مشکلات کا پتہ چلتا ہے، ان کا علاج کیا جاتا ہے اور آخر کاراس کا مقصد تعلیمی نظام کو بہتر بنانا ہے۔
$$$123$$$
4۔ یہ نفسیات، سوشیالوجی، انجینئرنگ، علوم اور معاشرتی نفسیات وغیرہ کے تحقیقی نتائج کو استعمال کرتا ہے اور تعلیم کے میدان میں بھی اس کا اطلاق ہوتا ہے۔
$$$123$$$
6۔ یہ اساتذہ، سیکھنے والے اور درس و تدریس کے عمل کو بہتر بنانے کا پابند ہے۔
$$$123$$$
5۔ یہ شاگردوں، اساتذہ اور تکنیکی ذرائع کوایک موثر انداز میں ساتھ لاتے ہیں
$$$123$$$
7۔ یہ ایک تیزی سے بڑھتی ہوئی جدید نظم وضبط ہے۔اکیسویں صدی اور تعلیمی ٹیکنالوجی: ٹیکنالوجی اساتذہ اور طلباء کو مختلف قسم کے تعلیمی وسائل تک رسائی فراہم کرتی ہے جو تخلیقی صلاحیتوں، تنقیدی سوچ، مواصلات اور تعاون کو متاثر کرتی ہے۔ اس کے نتیجے میں عالمی سطح پر شعور اجاگر ہوتا ہے، ٹیکنالوجی21 ویں صدی کی تعلیم کاایک لازمی جزہے ۔
$$$123$$$
تحریر: چوہدری شہریار گجر
$$$123$$$
دنیا بھر کے دوسرے ممالک کی طرح جب کورونا وائرس نے پاکستان میں بھی اپنے قدم جمانا شروع کیے تو خکومتِ وقت نے دوسرے حفاظتی اقدامات کے ساتھ ساتھ لاک ڈاؤن کا فیصلہ کیا! لاک ڈاؤن کا آغاز تعلیمی اداروں سے ہوا اور تمام نجی اور سرکاری تعلیمی ادارے بند کیے گئے۔ ملک کی تمام سرکاری اور نجی جامعات نے طالب علموں کی تعلیمی سرگرمیاں جاری رکھنے کا فیصلہ کرتے ہوے آن لائین کلاسز کا آغاز کیا جو ایک قابل تعریف اور قابل داد اقدام تھا لیکن دوسری طرف اس بات کو سمجھنا ضروری ہے کہ فیصلے اور اقدامات کرنے سے پہلے اپنے وسائل اور نظام کو مدِنظر رکھنا بھی ضروری ہوتا ہے چونکہ اس ملک کہ اندر یہ نا ختم ہونے والی رسم چلتی آ رہی ہے کہ یہاں صرف اقدامات ہی کیے جاتے ہیں چاہے ان اقدامات کا نتیجہ صفر ہی کیوں نہ ہو۔
$$$123$$$
آن لائین کلاسز کی پالیسی بنانے والے وہ لوگ ہیں جو فائبر آپٹکس جیسے جدید انٹرنیٹ کی سہولت رکھتے ہیں اور بڑے اور ترقی یافتہ شہروں کہ اندر رہائش پذیر ہیں۔ کیا پالیسی بنانے والوں کو اس کا علم نہیں کہ ہم اس نظام کو کن لوگوں پر نافذ کر رہے ہیں؟ کیا اس بات کا علم نہیں رکھتے کہ تعلیمی اداروں کے اندر ساٹھ(60) فیصد طلبہ کی آبادی دیہاتی علاقوں اور چھوٹے شہروں سے تعلق رکھتی ہے جہاں انٹرنیٹ کی سہولت نہ ہونے کے برابر ہے؟ کیا ہماری تعلیمی انتظامیہ اس بات سے ناآشنا ہے کہ کوئی بھی نیا نظام چلانے سے پہلے ایک محدود علاقے پر اُس کا تجربہ کیا جاتا ہے لیکن آن لائن کلاسز کا تو اس سے پہلے کوئی تجربہ نہیں کیا گیا تو پھر کیسے سوچا جا سکتا ہے کہ ایک نیا اور انجان نظام بغیر کسے تجربے کے طالبعلموں کہ لیے مفید ثابت ہو گا۔
$$$123$$$
دوسری جانب ترقی یافتہ ممالک کی بہترین اور دنیا کی مشہور اور نامور یونیورسٹیز نے آن لائین کلاسز کا آغاز نہیں کیا تو پھر پاکستان جیسے ترقی پزیر ملک جو قرضوں کے بغیر چل ہی نہیں سکتے، کی جامعات کیسے آن لائن کلاسز کو چلا سکتی ہیں ان کہ پاس کون سی جادو کی چھڑی ہے۔ وہ! ایک مشہور مہاورہ ہے کہ!“پاؤں اتنے ہی پھیلاو جتنی چادر ہو”جب ہمارے پاس کوئی جدید آن لائین سسٹم ہی موجود نہیں تو پھر ایسے اقدامات کرنے کا فائدہ کیا یہ اقدامات صرف بڑے شہروں سے تعلق رکھنے والے سٹوڈنٹس کے لیے بڑے شہروں میں رہنے والی جدید سہولیات سے مستفید اتنظامیہ صرف دیہاتی طالبعلموں کا استحصال کرنے کے لیے کر رہی ہے؟ تقریباً ایک ماہ ھو چکا ہے آن لائین کلاسز کو شروع ہوئے تو کیا انتظامیہ نے اس بات کو جاننے کی کوشش کی کہ طالبعلم کن مشکلات سے گزر رہے ہیں مگر اس بات سے انتظامیہ کو کیا غرض انتظامیہ کو غرض ہے تو صرف فیسوں سے اور سیشن مکمل کرانے سے۔
$$$123$$$
چونکہ میں خود جامعہ پنجاب کے شعبہ ابلاغیات کا طالبعلم ہوں اور اس آن لائین سسٹم کا حصہ ہوں، اور ایک دیہاتی علاقے سے تعلق رکھتا ہوں، میں جانتا ہوں کہ میں کن مشکلات کا شکار ہوں۔
$$$123$$$
یہاں آن لائین کلاس لینے کہ لیے کبھی چھت پر تو کبھی گلیوں میں اور کبھی زمینوں میں چکر لگانے پڑتے ہیں تاکہ انٹرنیٹ سروس بہتر رہے مگر ایسی ذلالت اور مشقت کا نتیجہ بھی صفر ہی رہتا ہے۔
$$$123$$$
یہ مسئلہ صرف میرا نہیں بلکہ میرے جیسے ہزاروں سٹوڈنٹس کا ہے۔لاک ڈاؤن کے حالات میں عوام دو وقت کی روٹی کھانے سے مجبور ہے تو مہنگے انٹرنیٹ پیکجز کہا سے لگائے اور اگر بات کی جائے لیکچر کی تو اس کی سمجھ تو سو میں سے بڑی مشکل سے پانچ فیصد آتی ہو گی یہاں اس مسئلے کا کوئی بہتر حل بھی سوچا جا سکتا تھا مگر ابھی بھی وقت ہے انتظامیہ اور خکومتِ وقت کو چاہیے کہ اس آن لائین سسٹم کو ختم کیا جائے یہ سرا سر طلبہ کہ ساتھ کِھلواڑ ہے اور دیہاتی طلبہ کا استحصال ہے۔
$$$123$$$
اللہ کی لاٹھی واقعی بے آوازہے۔جس نے بڑی بڑی طاقتوں کے کروفر کوخاک کردیا۔کہاں جدیدٹیکنالوجی سے آراستہ وپیراستہ عالمی طاقتیں اورکہاں ان دیکھاکورونا وائرس،جس نے آن کی آن میں دنیاکی کایاہی پلٹ دی،سالہاسال سے شبانہ روز پرہجوم رہنے والے مقامات پرموت کے خوف کی سائے منڈلارہے ہیں،کوروناوائرس اگرچہ دنیا بھر کیلئے سنگین چیلنج بن کرابھرا ہے لیکن پاکستان ایسے ترقی پذیرملک اس چیلنج کواپنے لیے بہترین موقع کے طورپراستعمال کرکے بہت سے فوائد وثمرات حاصل کرسکتے ہیں،سندھ ہویاپنجاب خیبرپختونخوا ہویابلوچستان ہرصوبے میں کم وبیش لاک ڈاؤن کی صورتحال ہے۔
$$$123$$$
دُکانیں صبح آٹھ بجے کھل جاتی ہیں اوررات آٹھ بجے تک بند ہوجاتی ہیں،پاکستانیوں کی زندگی میں ایسا نظم وضبط قائم ہے کہ جس کاتصور بھی دو ماہ پہلے تک محال تھا،آج لوگ گھروں تک محدود ہیں،زیادہ سے زیادہ وقت بیوی بچوں کے ساتھ گزار رہے ہیں،عزیزواقارب سے بھی ملناجلنا کم ہے لیکن سوال یہ ہے کہ جب لاک ڈاؤن ختم ہوگاتوکیاہم زندگی وہیں سے شروع کریں گے جہاں سے معاملات رکے تھے،صبح سے لے کررات گئے کاروبار میں مصروف اپنی جان کی پروا نہ بیوی بچوں کی فکر۔
$$$123$$$
بس ایک ہی دھن۔کمائی کمائی اورکمائی۔اگر توہم کولہو کے بیل والی زندگی ہی جاری رکھنا چاہیں گے تو اس لاک ڈاؤن کا ہمیں اس کے سوا کوئی فائدہ نہیں ہوگاکہ ہم نے کوروناکے پھیلاؤ کوروک لیا،ہاں اگر ہم اس موقع کوغنیمت جانیں اوراس سے اپنی زندگی میں مثبت تبدیلی لائیں توہماری زندگیوں پریقینی طورپردور رس اثرات مرتب ہوں گے۔۔
$$$123$$$
نظم وضبط کے فقدان کوہماری قوم کا بنیادی مسئلہ خیال کیا جائے توبے جانہ ہوگا۔
$$$123$$$
بلی کے بھاگوں چھینکا ٹوٹا کے مصداق کوروناوائرس ہماری زندگیوں میں و ہ تبدیلی لے آیاہے جس کی ماضی میں مثال نہیں ملتی،ہمارا کل کیساہوناچاہیئے آج ہمارے پاس یہ سوچنے اور پلاننگ کرنے کانادرموقع ہے۔آج ہم قدرت کے اس اصول کو ہمیشہ کیلئے اپنانے کاعہد کرسکتے ہیں دن کام اور رات آرام کیلئے ہے۔بزنس مین جوآج کل کاروبارٹھپ ہونے کی وجہ سے نہ صرف نقصان اٹھارہے ہیں بلکہ گھروں تک محدود رہ کرایک عجیب سی بے چینی کابھی شکارہیں،محنت جس کی فطرت ثانیہ بن چکی ہو بھلاگھرمیں سکون کیوں کرحاصل کرسکتاہے،لیکن اس کادوسرا پہلویہ بھی ہے کہ والد کوآج اپنے بچوں کے ساتھ جتنا وقت گزارنے کاموقع میسر ہے پہلے شاید کبھی نہ تھایوں تو ہمہ وقت سماجی فاصلوں کاشوربرپا ہے لیکن درحقیقت بچوں کی آج اپنے والدین سے قربت بڑھ رہی ہے۔
$$$123$$$
انہیں ایک دوسرے کوسمجھنے کاموقع مل رہاہے۔یہی وقت ہے فیصلے کا،یہی وقت ہے،چیلنج کوبہترین موقع میں تبدیل کرنے کا۔آج اگرہم کسی حکومتی ہدایت کاانتظار کیے بغیریہ فیصلہ کرلیں کہ فطرت کے اصولوں کے مطابق اپنی زندگی گزاریں گے،اگرہمارے کاروباری امورصبح آٹھ بجے شروع کرکے شام سات بجے تک محدود کر دیئے جائیں تونہ صرف ہمیں آرام کاموقع ملے گابلکہ ہمیں اپنے گھروالوں کے ساتھ بھی وقت گزارنے کابہترین موقع میسر آئے۔
$$$123$$$
دوسرا بڑا فائدہ بحیثیت مجموعی جوہمیں ہوگاوہ بجلی کی بچت ہے،دکانیں اورکاروباری مراکز شام کوجلدی بند کرنے سے نہ صرف ہمیں بھاری بھرکم بجلی کے بلوں سے نجات ملے گی بلکہ اخراجات میں کمی سے منافع میں بھی اضافہ ہوگا۔توآئیے کوروناکے بعد شروع ہونے والی نئی زندگی کی شروعات بھی نئے انداز سے کریں۔
$$$123$$$
ہر بچے کو اس دنیا میں اپنے والدین کا مشکور ہونا چاہیے کیونکہ یہی وہ ہستی ہیں جو بہت سی مشکلات کا سامنا کرتے ہوئے اپنے بچوں کی پرورش کرتے ہیں تا کہ وہ صحت مند اور خوشحال زندگی گزار سکیں۔ ہر والدین کی خواہش ہوتی ہے کہ انکا بچہ زندگی میں اعلی مقام حاصل کرے اسلیے زیادہ تر والدین اپنے بچوں کو ڈاکٹر انجنیئر یا سول سرونٹ بنانا چاہتے ہیں۔اکثر والدین ایسے بھی ہوتے ہیں جنہوں نے اپنی نو عمری میں شاید کوئی خواب دیکھے ہوں جنہیں وہ اپنے خاندانی یا مالی مسائل کی وجہ سے پورا کرنے میں ناکام رہتے ہیں ایسے میں والدین اپنے بچوں کو ان خوابوں کو اپنانے پہ مجبور کرتے ہیں دراصل وہ اپنے بچوں میں خود کو دیکھنے کی کوشش کرتے ہیں۔
$$$123$$$
والدین کو یہ حق حاصل ہے کہ وہ اپنے بچوں کے مستقبل کا فیصلہ کریں لیکن جب وہ اپنے بچوں کو اس پر مجبور کرتے ہیں کہ جس میں وہ دلچسپی نہیں رکھتے تو اس کے بہت مضر اثرات ہیں جو بچے کی تعلیمی کارگردگی پر اثر انداز ہوتے ہیں ان میں عدم دلچسپی سب سے اہم ہے۔
$$$123$$$
کسی علمی شعبے یا مضمون میں دلچسپی کا نا ہونا طالب علم کی ترقی کا گراف کم ہونے کی بڑی وجہ ہے۔
$$$123$$$
جس کی وجہ سے وہ بہترین نتائج نہیں دے سکتے۔ اس کے ساتھ ساتھ زندگی افسردہ اور بورنگ ہو جاتی ہے اور اگر کیریئر کے لئے جو لائن منتخب کی گئی ہے وہ بچے کی دلچسپی کے مطابق ہے تو اس سے یقینی طور پر اچھے نتائج برآمد ہو سکتے ہیں۔
$$$123$$$
ہر بچہ اپنی دلچسپی اور صلاحیتوں کو دوسروں سے بہتر جان سکتا ہے۔ اسے صرف اپنی مرضی کے مضا مین اور دلچسپی کے شعبوں کے حوالے سے آگاہی چاہیے ہوتی ہے اور اسی کے مطابق ہر بچے کو حق دیا جانا چاہیے کہ وہ اپنے کیریئر کا انتخاب کرے۔
$$$123$$$
میں خود قانون دان اور مصور بننا چاہتی تھی کیوں کہ میں خطاطی اور پینٹنگ میں بہت مہارت رکھتی ہوں اور میرا انٹرسٹ لاء کی فیلڈ میں تھا لیکن میرے والد کے مطابق فائن آرٹ کی ڈگری فضول ہے اور لاء کی فیلڈ لڑکیوں کے لیے مناسب نہیں ہے (خاص طور پر پاکستان میں کورٹس کے ناگفتہ حالات کی وجہ سے) اس لیے انہوں نے میرا داخلہ سوشیالوجی میں کروا دیا۔
$$$123$$$
اور میں آج تک اس سبجیکٹ میں اپنا انٹرسٹ ڈویلپ نہیں کر سکی۔اگر والدین اپنے بچے کے لیے کیریئر کا انتخاب کریں گے کہ جس میں بچے کو کوئی دلچسپی نہ ہو لیکن بچہ والدین کی خواہش کی خاطر وہ کیریئر اپنالے تو بعد میں زبردستی جاری رکھنا ان کے لیے تکلیف دہ ہو سکتا ہے۔تعلیمی زندگی وبال جان بن جاتی ہے اور نتیجہ ناقص تعلیمی کارگردگی۔
$$$123$$$
دوسری جانب یہ بات بھی درست ہے کہ بچہ والدین کے مقابلے میں کم تجربہ کار ہوتا ہے اور اکثر بچے اپنے کیریئر کے بارے میں غلط فیصلے کر سکتے ہیں اس لیے صحیح فیصلہ کرنے کے لیے والدین مشورہ دینے، کیریئر کو سمجھنے اور ان کے انتخاب کے بارے میں مزید معلومات حاصل کرنے میں ان کی مدد کر سکتے ہیں۔
$$$123$$$
میرے مطابق والدین کو بچے کے کیریئر کے انتخاب کے فیصلے کے بارے میں نا مناسب پابندیاں عائد نہیں کرنی چاہیے بلکہ باہمی مشا ور ت سے بچے کی صلاحیتوں، کمزوریوں، قابلیت اور رضامندی کو مد نظر رکھتے ہوے کیریئر کا انتخاب کرنا چاہیے تا کہ یہ والدین اور بچے دونوں کے لیے درست ثابت ہو سکے۔
$$$123$$$
وہ اپنی کلاس کا سب سے کمزور اور سست طالبعلم تھا۔ اکثر اپنے ہم جماعت لڑکوں سے پٹ کر گھر لوٹتا تھا۔ کوئی بھی اس سے دوستی نہ کرتا۔ پھر اس کو کتاب کی شکل میں ایک مخلص دوست مل گیا۔ وہ ہر وقت کتاب میں سر چھپائے کچھ نہ کچھ پڑھتا رہتا۔ وہ مطالعہ میں اتنا گم ہو جاتا کہ اسے ادھر ادھر کی کوئی خبر نہ رہتی۔ یہاں تک کہ اس کے والدین کو یہ شک گزرنے لگا کہ ہمارا بیٹا کہیں بہرا تو نہیں ہو گیا۔
$$$123$$$
جب اسے کانوں کے ڈاکٹر کے پاس معائنہ کے لیے لے جایا گیا۔تو پتہ چلا کہ اس کی سماعت بلکل صحیح ہے۔ اس نے بڑے ہو کر کمپیوٹر اور اکنامکس میں تعلیم مکمل کی اور اب وہ ایک بہت بڑی خلائی تحقیق کی کمپنی'' سپیسیکس'' کا مالک ہے۔ اسے دنیا ایلون مسک کے نام سے جانتی ہے۔ اس کا نام دنیا کے امیر ترین اور با اثر ترین افراد کی فہرست میں شامل ہے۔
$$$123$$$
یہ تو صرف ایک کامیاب انسان کی کہانی آپ نے ملاحظہ کی۔
$$$123$$$
آپ بل گیٹس کے معمولات زندگی دیکھ لیں یا آپ اسٹیو جابز کو پڑھ لیں۔ آپ ایڈیسن کی زندگی کا مطالعہ کر لیں یا آپ اینڈریو کارنیگی کی کامیابی کا راز جان لیں۔ آپ کو ایک بھی کامیاب اور پر اثر آدمی نہیں ملے گا جو کتاب دوست نہ ہو۔ یا جس کی زندگی میں کتب بینی کی عادت شامل نہ ہو۔ اب ہم دیکھتے ہیں کہ کتاب کے اندر وہ کونسا جادو ہے کہ جو بھی اس کے ساتھ دوستی کرتا ہے کامیابی اس کے قدم چومتی ہے۔
$$$123$$$
ہم ان عوامل کا جائز ہ لیتے ہیں جو کتاب پڑھنے والے انسان کو کامیابی سے ہمکنار کرتے ہیں۔
$$$123$$$
کامیابی کے حصول کے لیے سب سے پہلی شرط یہ ہے انسان کو اپنی زندگی کا مقصد پتہ چل جا ئے کہ وہ دنیا میں کیوں ہے؟ امام مالک رح کا قول ہے کہ انسان کی پیدائش دو طرح کی ہوتی ہے ایک وہ جب اس کا جسم اس دنیا میں آتا ہے اور دوسری پیدائش اس وقت ہوتی ہے جب اس کو اپنی زندگی کے مقصد کا علم ہو جاتا ہے۔
$$$123$$$
اور بہت گنے چنے لوگ ہیں جن کو الہام کے ذریعے اس بات کا ادراک ہو جائے وگرنہ زیادہ تر لوگوں کو کوئی نہ کو ئی کتاب پڑھ کر اپنی زندگی کا مقصد پتہ چلتا ہے۔ یہ کتاب ہی ہے جو انسان کو اس کے مقصد کے ساتھ جوڑتی ہے۔ جیسے کہ انسان کو اس کی زندگی کا عمومی مقصد سمجھانے کے لیے اللہ تعالی نے قرآن مجید کی شکل میں ایک کتاب ہی نازل کی ہے۔
$$$123$$$
اپنی صلاحیتوں اور دلچسپیوں کا ادراک خود شناسی کہلاتا ہے۔اور کتاب انسان کی ایسی دوست ہے جو اسے کبھی غلط مشورہ نہیں دیتی۔ کتاب ایک ایسا آئینہ ہے جو آدمی کو اس کی صحیح تصویر دکھاتا ہے۔ دنیا میں جتنے بھی کامیاب لوگوں نے اپنے آپ کو پہچانا ہے۔خود شناسی کی روشنی انہیں کسی نہ کسی کتاب سے ہی ملی ہے۔ اچھی اور شاندار کتابوں کا مطالعہ ہمیں اپنے بارے میں جاننے اور اپنی صلاحیتوں کو پروان چڑھانے کا بھرپور سامان مہیا کرتا ہے۔
$$$123$$$
اس دنیا میں بھرپور زندگی گزارنے کیلیے ضروری ہے کہ ہمیں نہ صرف اپنے اندر پائی جانے والی تمام صلاحیتوں کا بھرپور ادراک ہو، بلکہ ان صلاحیتوں سے فائدہ اٹھاتے ہوئے اپنے اور اپنے گردو پیش میں بسنے والے تمام انسانوں کی زندگیاں آسان بنانے کا فن بھی آتا ہو۔ اپنی ذات اور اپنی صلاحیتوں سے حقیقی معنوں میں مستفید ہونے کا کمال انہی لوگوں کے ہاتھ آتا ہے جو کتابوں سے مدد لینے اور اپنے فن کو کمال کی بلندیوں تک پہنچانے کی جستجو اور تمنا کرتے رہتے ہیں۔
$$$123$$$
زندگی کے کسی بھی میدان میں نمایاں کامیابی کے حصول کے لیے انسان کے پاس علم اور معلومات کا ایک بیش بہا خزانہ ہونا چاہیے۔جو اسے اس فیلڈ کا ماسٹر بنا سکتی ہو۔ اور کتاب سے بڑھ کر علم اور معلومات کا کوئی اور مستند ذریعہ نہیں ہو سکتا۔ سوشل میڈیا کے اس دور میں ویب سائٹس اور یو ٹیوب چینلز سے ہمیں معلومات تو مل جاتی ہیں مگر ان کے معتبر ہونے کی کوئی توثیق نہیں ہوتی۔
$$$123$$$
علم کا بہترین ذریعہ پہلے بھی کتاب تھی اور آج بھی کتاب ہی ہے۔
$$$123$$$
جن تجربات سے گزر کرآپ نے بیس یا تیس سال بعد کامیابی کی منزل تک پہنچنا ہے۔ان تجربات سے آپ ایک کتاب پڑھ کرمستفید ہو سکتے ہو۔ جن غلطیوں سے آپ سیکھو گے۔جن نشیب و فراز کا آپ سامناکرو گے۔ ایک کتاب کو پڑھ کر آپ ان غلطیوں اور ٹھوکروں سے بچ سکتے ہو۔
$$$123$$$
یعنی کتاب ان تجربات اور تحقیق کا نچوڑ ہوتی ہے جو آپ کی کامیابی کے لیے ضروری ہیں۔ یہاں پر دنیا کی ایک بیسٹ سیلنگ کتاب ''Think and grow rich'' کی مثال لے لیں جس میں نپولین ہل نے دنیا کے سات سو کامیاب اور امیر ترین افراد پر سولہ سال تک تحقیق کی۔ اس نے ان کی مشترکہ عادات اور کامیابی کے راز ایک کتاب میں جمع کر دیے اب جو بھی امیر ہونا چاہتا ہے اس کے لیے امیر لوگوں کی زندگی کے تجربات صرف ایک کتاب میں مل سکتے ہیں۔
$$$123$$$
5۔شعور اور شخصیت کی معمار
$$$123$$$
عظیم مفکر جان کارلائل نے کہا تھا:''جس طرح ہمارے جسم کی صحت کے لیے اچھی غذا لینا ضروری ہے اسی طرح ذہن کی صحت کے لیے اچھی کتابیں پڑھنا ضروری ہے''۔کامیابی کے لیے انسان کی صرف ظاہری باڈی لینگوئج یا لباس کا بدل لینا ہی کافی نہیں ہوتا۔ اس کے لیے انسان کی سوچ،رویے،شخصیت اور زاویہ نظر کو بہتر بنانا بھی بہت ضروری ہے۔
$$$123$$$
اچھی کتاب انسان کو اندر سے بدلتی ہے۔ اس کے شعور اور فکر کی آبیاری کرتی ہے۔ انسان کی شخصیت ایک آئس برگ کی مانند ہوتی ہے جس کا صرف دس فیصد حصہ باہر اور نوے فیصد اندر چھپا ہوتا ہے جو اس کی گفتگو اور رویوں سے پتہ چلتا ہے۔اچھی کتاب اسی اندر کی دنیا میں انقلاب برپا کرتی ہے۔
$$$123$$$
6۔معاشی خوشحالی کا راز
$$$123$$$
اگر آپ کو حقیقی معنوں میں اپنے معاشی حالات بدلنا ہیں تو آج سے کتب بینی کی عادت اپنا ئیں۔
$$$123$$$
اگر آپ آج بہت کم کماتے ہیں تو اس کا مطلب ہے کہ آپ کی قیمت کم ہے۔لوگ صرف اسی شخص کو معاوضہ دیتے ہیں۔جس کی ان کو ضرورت یا قدر ہوتی ہے۔جتنا آپ دنیا کے لیے ضروری ہوں گے اتنی آپ کی قدر زیادہ ہو گی۔یہ اس دنیا کا اصول ہے۔ اس لیے اپنی قدر کو بڑھائیں۔ نئی نئی مہارتیں حاصل کریں۔ ایسی کتابیں پڑھیں جو آپ کی ذات میں چھپے خزانے کو باہر نکالیں۔ دنیا کے تمام اچھا کمانے والے امیر ترین افراد میں یہ خوبی بھی پائی جاتی ہے کہ وہ اچھا پڑھنے والے بھی ہیں۔
$$$123$$$
اس لیے معاشی خوشحالی کا ایک نسخہ یہ بھی ہے کہ آپ مسلسل اور اچھا پڑھنے والے بن جائیں۔ اس لیے آج سے یہ کام اپنے اوپر فرض کر لیں کہ بلا ناغہ آپ نے صرف پانچ منٹ ایک کتاب پڑھنی ہے آہستہ آہستہ یہ دورانیہ بڑھاتے جائیں اور ایک وقت آئے گا آپ کو کتاب بینی کی عادت ہو جا ئے گی۔یہ ایک ایسی سر ما یہ کاری ہے جس کا پھل آپ کی نسلیں بھی کھائیں گی۔
$$$123$$$
سکالر السید غضنفر عباس
$$$123$$$
بلنڈڈ لرننگ تعلیم کا وہ انداز ہے جس میں سیکھنے کا عمل الیکٹرانک یا آن لائن میڈیا کے ساتھ ساتھ روبرو درس تدریس کی مدد سے چلتا ہے۔ بلنڈڈ لرننگ کے فوائد:
$$$123$$$
بلنڈڈ لرننگ کے کچھ ممکنہ فوائد جو ہر جگہ دستیابی، تدریسی استعداد، اور کورس باہمی تعاون کے قابل نہیں ہیں۔ بہت سے سیکھنے والے جو کالجوں میں پڑھ رہے ہیں وہ خاندانی ملازمتوں اور یونیورسٹی کی زندگی کو متوازن کرنے کے لئے جدوجہد کر رہے ہیں۔
$$$123$$$
بلنڈڈ لرننگ ان طلبا کے لئے مددگار ثابت ہوسکتے ہیں جنہیں لازمی اوقات میں آمنے سامنے چہرے کی تعداد کم ہونے کی وجہ سے کیمپس میں پریشانی کا سامنا کرنا پڑتا ہے۔سیکھنے والے جیسے کسی بھی وقت، کہیں بھی، کورس کے وسائل تک رسائی حاصل کرنے کی اہلیت کو پسند کرتے ہیں اور مناسبت کے ساتھ ساتھ لچکدار ہونے کی وجہ سے ان کی مدد کرتے ہیں۔
$$$123$$$
چونکہ متعدد سیکھنے والے عمر سے زیادہ اور کام کررہے ہیں، لہذا بلنڈڈ لرننگ کورسز کو انہیں لچک فراہم کرنے میں مدد مل سکتی ہے جس کی وجہ سے وہ کاموں، اسکول اور کنبہ کے افراد کو جوڑ توڑ کرنے کی ضرورت ہے۔
$$$123$$$
وقت اور جگہ کی گارنٹی میں کمی بہت سارے سیکھنے والوں کو آسانی سے رسائی حاصل کرنے کے قابل بناتی ہے جس کی وجہ سے وہ ان کورسز کو چہرہ پر آمنے سامنے کلاسز کا انتخاب کرتے ہیں۔ اس کی چھ وجوہات ہیں، کیوں کہ کوئی مخلوط سیکھنے کے نظام کو ڈیزائن کرنے یا استعمال کرنے کا انتخاب کرسکتا ہے۔
$$$123$$$
تدریسی پیداوری علم تک رسائی
$$$123$$$
ذاتی ایجنسی لاگت کی تاثیر
$$$123$$$
نظر ثانی میں آسانی گراہم اور رابنسن (ماہر تعلیم) نے تین دیگر وضاحتوں کا تذکرہ کیا ہے جو لوگوں کو مخلوط سیکھنے کے طریقہ کار کو منتخب کرنے کی ترغیب دیتے ہیں مثال کے طور پر، افزودہ تعلیمی، بہتر رسائی، نیز لچک۔
$$$123$$$
ایک اور ماہر تعلیم (الفکی) نے بلنڈننگ لرننگ کے معاونین کا خلاصہ اس طرح کیا:
$$$123$$$
۱. سیکھنے والوں کے تعاون اور شمولیت میں اضافہ۔
$$$123$$$
۲. سیکھنے اور سیکھنے کی کارکردگی کو ترقی دینا۔
$$$123$$$
۳. دوسرے مضامین کے اساتذہ کے طریقوں کو متاثر کرنا۔
$$$123$$$
۴. خود فیصلہ کرنے والے طلباء کی ترقی، فوری آراء، وقت کی بچت اور طلبہ کو ترغیب دینے کا ایک ذریعہ۔
$$$123$$$
۵. طلبہ کے بڑھتے ہوئے علم کے نتائج اور تدریسی فراہمی کے اخراجات کو کم کرنا۔
$$$123$$$
۷. تنظیموں کو دن کے زیادہ سے زیادہ درخواست کے اوقات میں زیادہ کلاس پیش کرنے کی اجازت دینا، اس طرح منصوبہ بندی میں بڑھتی ہوئی لچک کو کم کرکے نہ ہونے کے برابر اثاثوں کو زیادہ سے زیادہ کیا جائے۔
$$$123$$$
۸. کاغذ ڈپنگ اور قیمتوں کو کاپی کرنا۔
$$$123$$$
بلنڈڈ لرننگ کورس میں دستاویزات جن پر نصاب، لیکچر نوٹس، ٹاسک شیٹ اور دیگر ہارڈ کاپی مواد شامل ہیں کورس کے ویب سائٹ پر سیکھنے والوں کے لئے یقینی طور پر دستیاب ہیں۔
$$$123$$$
پیدا کرنا مہنگا ہے (صلاحیتوں کے علاوہ متعدد وسائل کا مطالبہ کرنا)، لیکن ورچوئل کوآپریٹو اور ٹیوشن سیشن میں آسانی سے شامل ہوسکتے ہیں۔ پاورپوائنٹ پریزنٹیشنز بھی اتنی ہی حقیقی ہوسکتی ہیں۔اکیسویں صدی میں، ترقی یافتہ اور ترقی پذیر ملک تعلیم اور سیکھنے کے عمل میں ٹیکنالوجی کو مربوط کرتا ہے بلنڈننگ لرننگ کا ایک انتہائی پسندیدہ انسٹرکشنل طریقہ ہے جو اپنی قیمتوں میں تاثیر، آسانی سے علم تک رسائی اور سیکھنے والوں کے مابین اشتراک کو بہتر بنانے کی وجہ سے پوری دنیا کے مختلف تعلیمی اداروں میں استعمال ہوتا ہے۔
$$$123$$$
چند روز قبل سندھ ہائی کورٹ میں عرصے سے چلنے والا کیس کا ایسا فیصلہ آیا کہ نہ اسکول مالکان کا کچھ بگڑسکا نہ عوام کو کچھ ریلیف مل سکا۔ ایسے میں عوام نئی حکومت پر نظریں جمائے بیٹھی ہے لیکن شاید یہ امید پوری نہ ہو پائے کیونکہ اس وقت غالباً تعلیم سے لیکر صحت تک ہر وزیر فی الحال گاڑیاں اور بھینسیں بیچنے میں مصروف ہے
$$$123$$$
گزشتہ دنوں کی بات ہے کہ ایک شیخ صاحب سے ملاقات ہوئی۔ادھر اُدھر کی باتوں کے ساتھ بات چل نکلی پرائیویٹ اسکول میں تعلیم کی تو موصوف چونکہ ایک امیر گھرانے سے تعلق رکھتے تھے جس کے باعث اپنی بڑائی بیان کرنے میں انکا کوئی ثانی نہیں جھٹ سے پل باندھنے لگے پرائیویٹ اسکول سسٹم کی تعریف میں فخر سے بتانے لگے میاں ہم تو اتنی فیس دیتے ہیں۔
$$$123$$$
موصوف اپنے ساتھ ایک مشہور اسکول کا فیس چالان بھی لئے ہوئے تھے۔
$$$123$$$
جس میں درج کل رقم کسی پوش علاقے کے بنگلے کے کرائے جیسی محسوس ہوئی۔ آنکھوں پر یقین نہ آیا تو ساری تفصیل پڑھی جس میں کئی شعبوں کے نام درج تھے گویا پانچویں جماعت کا یہ طالبعلم اسکول نہیں بلکہ کسی ملک کو فتح کرنے جارہا ہو۔
$$$123$$$
بستہ اورکتابوں کاپیوں سیل کر،کلاس روم میں لگے اے سی کا بل بھی بچوں سے وصول کرنا پھر سالانہ اخراجات لیب، کمپیوٹرزاسپورٹس اور دیگر شعبوں کی مو میں ہزاروں روپے ماہانہ اور سالانہ بٹورنا تعلیمی نظام کو کھوکلا کر چکا ہے۔
$$$123$$$
غریب اپنے بچے کو نہ پرائیوٹ اسکول میں پرھانے کے قابل رہا نہ گورنمنٹ اسکول میں۔ایسے میں گلی کوچوں میں کھیلنے والے غیر معیاری اسکول مالکان کی چاندی ہوجاتی ہے جوکم فیس میں بچوں کے مستقبل کے ساتھ کھیلتے ہیں۔دوسری جانب چاہئیے تو یہ تھا کہ گورنمنٹ اسکول سسٹم اس قدر معیاری ہوتا کہ ایک عام شہری اپنے بچوں کی تعلیم کے معاملے سے تو کچھ سکون پاتا لیکن یہاں گنگا الٹی ہی بہہ رہی ہے۔
$$$123$$$
اب 10 سے 15 ہزار ماہانہ کمانے والے مزدور 40 ہزار بچوں کے اسکول کی فیس میں دینے سے رہا ایسے میں معاشرے میں امیروغیریب کا فرق بڑھنا بعداز قیاس نہیں۔تبدیلی کا شور مچا تو گورنر ہاؤسز کو تعلیم کے لئے کھولنا ایک اچھا اقدام تھا لیکن شاید وہ سب شہرہ حاصل کرنے کا ایک ذریعہ تھا۔جبکہ پاکستان کے آئین نے تعلیم و صحت کو ہر شہری کا بنیادی حق قرار دیا ہے مگر ہم نے اس کو صرف امیر کی جھولی میں ڈال دیا۔
$$$123$$$
کوئی ہے جو اس تقسیم کو پرکرے؟ اور فیسوں کو لگام دے؟ تعلیم کو کاروبار بنانے والوں کے خلاف کارروائی کرے؟ اگر معیار ی تعلیم کے لیے 30 سے 40 ہزار ماہانہ درکار ہے تو یہ رقم کتنے فیصد پاکستانی دے سکتے ہیں؟ اور کیا باقی عوام کو معیار ی تعلیم اپنے بچوں کو مہیا کرنے کا کوئی حق نہیں جبکہ پاکستان کی چالیس فیصد عوام غربت کی شرح سے نیچے کی زندگی گزار رہے ہیں۔
$$$123$$$
چند روز قبل سندھ ہائی کورٹ میں عرصے سے چلنے والا کیس کا ایسا فیصلہ آیا کہ نہ اسکول مالکان کا کچھ بگڑسکا نہ عوام کو کچھ ریلیف مل سکا۔ ایسے میں عوام نئی حکومت پر نظریں جمائے بیٹھی ہے لیکن شاید یہ امید پوری نہ ہو پائے کیونکہ اس وقت غالباً تعلیم سے لیکر صحت تک ہر وزیر فی الحال گاڑیاں اور بھینسیں بیچنے میں مصروف ہے۔ساتھ ہی ساتھ موجودہ صورتحال جہاں انسان کو کھانے کے لالے پڑے ہیں وہیں پرائیویٹ اسکول اپنی دکانیں کھولیں پھر بیٹھے ہیں۔
$$$123$$$
یا یوں کہیں کہ ایک طرف انسان کو وباء کی نظر ہونے کا خطرہ ستائے کھڑا ہے تو دوسری طرف پرائیویٹ اسکولز اپنے پھن پھیلائے ڈسنے کے انتظار میں ہیں۔
$$$123$$$
ایک طرف انسان وباء کی خبریں سن سن کر خود سُن ہوا بیٹھا ہے۔ دوسری طرف پرائیویٹ اسکولز کے میسیجز اسے جھنجھوڑ کر واپس اسی دنیا میں لا کر سلامِ فیس پیش کرتے ہیں اور کہتے ہیں کہ جلد از جلد فیس جمع کروائیں۔ ناجانے وہ لوگ کہاں گئے جو کسی کی پرواہ کیا کرتے تھے۔ جو دوسروں کا پیٹ بھرنے کے لئے اپنا پیٹ کاٹا کرتے تھے۔ شاید اب یہ باتیں افسانوں اور کہانیوں میں ہی میسر آئیں۔
$$$123$$$
تعلیم کا تعلق افراد اور معاشرے سے ہے ، جیسے جیسے افراد اور معاشرے کی ضروریات اور وسائل بدلتے جاتے ہیں تعلیم کا مفہوم بھی بدلتا جاتا ہے۔ ہر ملک کا فلسفہٴ تعلیم وہاں کے رسم و رواج، عقائدِ مذہب اور وہاں کی تاریخ، ورثے کو مدِ نظر رکھ کر مرتب کیا جاتا ہے۔ جس کے لئے نظامِ تعلیم اور نصاب میں تبدیلیاں ناگزیر ہیں۔ وفاقی وزیرِ تعلیم کے مطابق اس سال سکولوں میں پڑھائے جانے والے نصاب میں تغیر و تبدل کاکا فیصلہ کر لیا گیا ہے۔
$$$123$$$
ملک و قوم کی ترقی اعلیٰ اور معیاری تعلیم کی مرہونِ منت تو ہے ہی مگر اس کی بنیاد بھی قومی تعلیمی پالیسی اور نصاب ہی بنتا ہے۔ اس نصاب کے تحت نہ صرف قوم کے بچوں میں ملک و قوم کے تاریخی پس منظر کو عام کیا جاتا ہے بلکہ ان کے ملک کی اساس، سا لمیت، حصول کا مقصد اور ان کی زندگی کا مقصد بیان کیا جاتا ہے تاکہ ان کو یہ معلوم ہو کہ انہوں نے اپنی آنے والی زندگی کو کن خطوط پر استوار کرنا ہے۔
$$$123$$$
یکساں نظامِ تعلیم اور یکساں نصابِ تعلیم کو رائج کرنے کا ایک مقصد تو صاف ظاہر ہے کہ قوم کے بچوں کو اسی پالیسی کے تحت علم دیا جائے جس کا تقاضا ملک کرتا ہے، ملک کی سا لمیت کرتی ہے، اس کا وقار کرتا ہے، اس کی پہچان کرتی ہے۔ ماضی میں بھی حکومتوں نے ایسی کوششیں کی تھیں لیکن ان کا یکساں نصاب اور یکساں نظامِ تعلیم رائج کرنے کا طریقہٴ کار اتنا دقیا نوسی ثابت ہوا ہے یعنی بجائے یکساں نظامِ تعلیم کے قوم کو مختلف طبقوں میں بانٹ دیا گیا ہے۔
$$$123$$$
نصابِ تعلیم کا مسئلہ ہماری قوم کے نوجوانوں کی قابلیت کو دیمک کی مانند کھائے جا رہا ہے۔ ہمارا نصابِ تعلیم صرف کلرک جیسا ماتحت ہی تیار کر سکتا ہے۔ معاشرے میں لوگ صرف اس لئے تعلیم حاصل کرتے ہیں کہ اپنے پیٹ بھر سکیں، جو تعلیم صرف دولت حاصل کرنے کے لئے حاصل کی جا رہی ہو وہ تعلیم کبھی نوجوانوں کو عروج سے ہمکنار نہیں کر سکتی ہے۔
$$$123$$$
وہ قوم جو تعلیم ہی اس لئے حاصل کرے کہ وہ یہ تعلیم حاصل کر کے دولت کے انبار لگائے گی، کیرئیر بنائے گی وہ قوم ترقی کی راہ نہیں البتہ زوال کی راہ پر گامزن ہو جاتی ہے۔ تعلیم ہی وہ راستہ ہے جو کسی قوم کی منزل کی تعین کرتا ہے۔ جس قوم کو جیسی بھی تعلیم دی جائے گی اس میں ویسا ہی شعور پیدا ہو گا۔ اگر تعلیم اچھی، معیاری اور سائنسی ہو گی تو قوم کی سوچ بھی مثبت ہو گی۔
$$$123$$$
افسوس کی بات ہے کہ ہمارا نصابِ تعلیم وہ صدیوں پرانا ہے جو ایک غلام قوم کے لئے رائج کیا گیا تھا۔ اس بات میں کوئی شک نہیں کہ قوم کو باکردار، محبِ وطن اور با صلاحیت بنانے کے لئے قومی تعلیمی پالیسی اور نصاب کو یکساں بنیادوں پر ہر تعلیمی ادارہ میں عام کیا جانا بہت ضروری ہے۔ قومی تعلیمی پالیسی اور نصاب کی اہمیت سے ہر کوئی واقف ہے تاہم چند ایک بنیادی چیزیں بیان کرنا اس لئے بھی ضروری ہیں کہ ملک و قوم کی ترقی کا راز معیاری تعلیم کا مرہونِ منت تو ہے ہی مگر اس کی بنیاد بھی قومی تعلیمی پالیسی اور نصاب ہی بنتا ہے۔
$$$123$$$
اس نصاب کے تحت نہ صرف قوم کے بچوں میں ملک وقوم کے تاریخی پس منظر کو عام کیا جاتا ہے بلکہ ان کے ملک کی اساس، سالمیت، حصول کا مقصد اور ان کی زندگی کا مقصد بھی بیان کیا جاتا ہے تا کہ ان کو یہ معلوم ہو کہ انہوں نے اپنی آنے والی عملی زندگی کو کن خطوط پر استوار کرنا ہے اور وطن کی محبت کس طرح سے ساتھ لے کر چلنی ہے۔ شعبہ کوئی بھی ہو، ملک کی خدمت ملک کے اندر رہ کر ہی کرنی ہے نہ کہ پڑھ لکھ کر غیر ممالک کا رخ کرنا ہے اور پھر وہیں کا ہو کر رہ جانا ہے۔
$$$123$$$
اچھا معیاری نصابِ تعلیم ہی معیارِ تعلیم کی بہتری اور بلندی کا ضامن ہوتا ہے۔ اچھے نصاب سے مراد ایسا نصاب ہے جو قومی اور بین الاقوامی ضرورتوں اور تقاضوں کا ساتھ دینے کا اہل ہو اور جو ہمہ وقت لچکدارہو، جمود کا شکار نہ ہو۔ اس میں بچوں کی ذہنی، جسمانی، نفسیاتی، معاشرتی، نظریاتی، تخلیقی صلاحیتوں کو اجاگر کرنے کی صلاحیت موجود ہو اور سب سے بڑھ کر بچوں کو مانوس سا لگے۔
$$$123$$$
نیز یہ کہ کہ محض کمرہ جماعت کی تدریس تک محدود نہ ہو بلکہ اس کی تعلیمی سرگرمیوں میں مشاہدہ، تجربہ اور عملی کام کرنے کے محرکات بھی موجود ہوں لیکن اگر نصاب ایسا نہیں ہے تو اچھے اساتذاہ اور اچھے طلباء ہونے کے باوجود تعلیم کا عمل غیر دلچسپ، غیر مٴوثر اور بے بار ثابت ہو گا۔
$$$123$$$
ماہرینِ تعلیم کا کہنا ہے کہ ہمیشہ وہی قومیں ترقی کرتی ہیں جن کا نصاب قومی سطح پر ایک یعنی یکساں نصابِ تعلیم کے ساتھ ساتھ اپنی زبان میں ہو۔
$$$123$$$
نصاب کا قومی زبان میں ہونا اس لئے بہت ضروری ہے کہ کوئی دوسری زبان خواہ کتنی وسیع اور فصیح کیوں نہ ہو، قومی زبان کی متبادل نہیں ہو سکتی۔ قومی زبان میں دوسری زبانوں کی نسبت بچے کے ثقافتی اور معاشرتی ماحول کی تفصیلات کو زیادہ کامیابی کے ساتھ بیان کرنے کی بہت بڑی قوت موجود ہوتی ہے۔ اپنی زبان میں تعلیم سے علاقائی تہذیب و تمدن، ثقافت، تاریخی روایات سے بہتر طریقے سے شناسائی پیدا ہو سکتی ہے۔
$$$123$$$
اظہار کی پوری قوت پیدا کرنے کا وسیلہ قومی زبان کے سوا کوئی دوسری زبان نہیں ہو سکتی۔ محسوسات کے اظہار کے لئے خارجی زبانیں بالکل غیر موثر ثابت ہوتی ہیں اس لئے کہ ان کو وہ جذباتی مرتبہ حاصل نہیں ہو سکتا جو اپنی زبان اور اس کے الفاظ بچپن ہی میں حاصل کر چکتے ہیں جب کہ جذباتی زندگی کی بنیاد پڑتی ہے۔ قومی زبان کو اس لحاظ سے بھی اہمیت حاصل ہے کہ اختلافِ زبان قدرت کاملہ کا ایک ایسا اعجاز ہے جس کا اثر وقتی نہیں بلکہ مستقل ہے۔
$$$123$$$
اس لئے ضروری ہے کہ اپنے نصابِ تعلیم کو قومی زبان میں ہونا چاہئے جس کے لئے دنیا بھر کے تمام علوم کی کتابوں کا قومی زبان اردو میں ترجمہ کیا جانا چاہئے۔ اس طرح بچوں کے لئے انہیں سمجھنا اور سیکھنا آسان ہو جائے گا۔
$$$123$$$
وطنِ عزیز کی سرکاری درس گاہوں میں زیورِ تعلیم سے آراستہ ہونے والے طالب علموں کو ایک منجمند اور خاص نوع کا نصاب پڑھایا جاتا ہے جس کا زمانہ حال کے کے سیاسی، معاشی، ثقافتی اور معروضی حالات سے کوئی تعلق نہیں ہوتا جب کہ ماضی قریب اور بعید سمیت مخصوص تاریخی حقائق چھپائے جاتے ہیں۔
$$$123$$$
ہم طبقات میں تقسیم ایک معاشرہ ہیں۔ اشرافیہ کی اولادیں تو امریکہ اور برطانیہ کے تعلیمی اداروں میں پڑھایا جانے والا سلیبس پڑھ کر ہم پر حکومت کرنے کے لئے تیار ہو جاتے ہیں جب کہ دوسری طرف غریب کا بچہ سہولتوں سے محروم عام سکول کے نصاب سے مستفید ہو کر زیادہ سے زیادہ رعایا ہی بن سکتا ہے۔
$$$123$$$
قیامِ پاکستان سے آج تک ہم جن مسائل و بحرانوں سے دوچار ہیں ان کی کئی وجوہات میں سے ایک بڑی وجہ طبقاتی نظام ہائے تعلیم ہیں۔
$$$123$$$
معاشی لحاظ سے تین طبقے امیر، ،متوسط اور غریب تو پہلی ہی سے موجود تھے اور موجود ہیں مگر تعلیم جو سب کے لئے ایک جیسی ہوتی ہے اور ہونی بھی چاہئے اسے نوزائیدہ مملکت کے وقت سے ہی مختلف طبقاتمیں واضح طور پر تقسیم کر کیا گیا ہے گویا تعلیم کے عمومی اور خصوصی مقاصد کو پسِ پشت ڈال کر قوم کو مختلف گروہوں، طبقوں اور کلاسز میں بانٹ کر قومی یکجہتی، ملکی سالمیت اور عوامی بقاء کو ہر طرح سے نقصان پہنچانے کی کوششیں جاری ہیں۔
$$$123$$$
تمام تعلیمی ادارے خواہ سرکاری، نیم سرکاری، پرائیویٹ یا دیگر ہوں وہ سب یکساں و معیاری نصابِ تعلیم کو اپنانے کے لازماً پابند ہوں۔ تمام صوبے اپنے طلباء و طالبات کو قومی یا مقامی نامزد کردہ مستند و معیاری ادارے کی ایک جیسی ٹیکسٹ بک پڑھائیں، پرائیویٹ سکولز بھی انہی کتب سے استفادہ کریں۔ ہر سبجیکٹ کے لئے ایک ہی جامع ٹیکسٹ بک ہو جو ایک لمبے عرصہ کے لئے متعارف کرائی جائے۔
$$$123$$$
معیاری و جامع درسی کتب، تربیت اساتذاہ کا بہترین، آسان، براہِ راست اور کفایت شعاری ذریعہ بھی ہیں۔ یہ رہنمائے اساتذاہ کے ساتھ ساتھ رہنما طلباء بھی ثابت ہوں گی یہ کتب دلچسپ، قابلِ فہم، علمی و تحقیقی نوعیت کی ہونا بے حد ضروری ہیں۔ یکساں و معیاری ٹیکسٹ بکس کے علاوہ طالب علموں کو کسی اور قسم کی کتب و لٹریچر کسی کی جانب سے خریدنے کی اجازت نہیں دی جائے۔
$$$123$$$
اٹھارویں ترمیم کے بعد ہر صوبے نے اپنا اپنا نصابِ تعلیم دینا شروع کر دیا ہے جس سے بہت سے مسائل پیدا ہو رہے ہیں بلکہ مستقبل میں اور ہی طرح کے مسائل کا سامنا کرنا پڑ سکتا ہے۔ اربابِ اختیار کو اس طرف توجہ دینے کی ضرورت ہے۔ نصاب میں کون سی کتاب اور کون سا مواد ہونا چاہئے؟ نصاب سے کون سا مواد خارج ہونا چاہئے؟ یہ اور نصاب سے جڑے ایسے تمام معاملات اور امور کا اختیار صوبوں سے لے کر ایچ ای سی کے سپرد کر دیا جانا چاہئے۔
$$$123$$$
ہمیشہ وہ قومیں ترقی کرتی ہیں جن کا نصاب قومی سطح پر ایک یعنی یکساں نصابِ تعلیم کے ساتھ ساتھ اپنی زبان میں ہو۔ چند مضامین کے علاوہ باقی تمام مضامین کا یکساں ہونا نہایت ضروری ہے۔ ہمارے سامنے پوری دنیا میں ترقی یافتہ ملکوں کی مثالیں ہیں، جنہوں نے یکساں نصابِ تعلیم کی پالیسی پر عمل پیرا ہو کر تعلیمی میدان میں ترقی کی منزلیں طے کے ہیں۔
$$$123$$$
یکساں نصاب کے ساتھ زبان کا بھی بڑا اہم کردار رہا ہے۔ ہمیشہ اپنی زبان خصوصاً مادری زبان میں زیادہ اچھے طریقے سے ابلاغ ہوتا ہے ہم انگریزی کے پیچھے پڑے ہوئے ہیں کہ ساری ترقی اسی میں چھپی ہوئی ہے حالانکہ یہ بالکل سو فیصد غلط خیال ہے۔ انگریزی کو اختیاری مضمون کے پڑھایا جائے جو اس زبان میں دلچسپی لیتا ہو وہ پڑھے لازماً نہ ہو۔ اس وقت پرائمری، ثانوی اور کالج کی سطح تک نافذ نصاب میں بہت سی خامیاں پائی جاتی ہیں۔
$$$123$$$
جب سے پاکستان میں غیر ملکی فنڈنگ نے زور پکڑا ہے پرائمری سطح کے نصاب میں ملکی اقدار کو پسِ پشت ڈال کر حکومت کو فنڈنگ کرنے والے ممالک اور این جی اوز کی من مرضی کا نصاب طلباء و طالبات اور اساتذاہ پر تھوپا جانے کی روایت بہت تیزی سے پروان چڑھی ہے۔ تعلیم کے میدان میں در آنے والی غیر ملکی بدعت کی وجہ سے بہت سے مضامین میں طلباء کی ذہنی استعداد اور صلاحیت کو یکسرنظر انداز کر کے نہایت مشکل اور ثقیل مواد کو نصاب کا حصہ بنا دیا گیا ہے۔
$$$123$$$
نصاب کی تشکیل میں چند عوامل کو مدِ نظر رکھنا ضروری ہے یہ کہ ہماری آبادی کا مجموعی شعور کیا ہے؟ کیا مروجہ نصاب طلباء و طالبات کی عمر کے لحاظ سے ان کی ذہنی صلاحیت کے عین مطابق ہے؟ کیا نصاب قومی امنگوں اور ضروریات کے تقاضوں سے ہم آہنگ ہے؟ جب تک ہمارے سکولوں، کالجوں کا نصاب طلباء و طالبات کی ذہنی صلاحیتوں کے مطابق نہیں ہو گا، اس وقت تک نئی نسل کی بہتر انداز میں تربیت کا خواب خواب ہی رہے گا۔
$$$123$$$
ہمارے ہاں تعلیم کے شعبے اور شرح خواندگی کی اصل صورتحال کسی سے پوشیدہ نہیں ہے۔ اگر چہ حکومتی سطح پر اس حوالے سے بلند و بانگ دعوے کئے جاتے ہیں لیکن سبھی جانتے ہیں کہ ان میں سے بمشکل آدھے ہی سچ ہوتے ہوں گے۔ ہمارے ملک میں سرکاری سکولوں کی حالت تسلی بخش قرار نہیں دی جا سکتی، سینکڑوں سکول ایسے ہیں جن کی اپنی بلڈنگ نہیں ہے، جن کے پاس بلڈنگ ہے ان کے پاس اساتذاہ کی تعداد طلباء کی نفری سے مطابق نہیں ہے اور جہاں یہ دونوں سہولتیں موجود ہیں وہاں طلبا و اساتذاہ کے لئے ضروری لوازمات نہیں ہیں ہیں۔
$$$123$$$
یہی وجہ ہے کہ گزشتہ سات دہائیوں کے دوران شرح خواندگی یا تعلیم کا معیار بڑھانے کے جتنے بھی اہداف مقرر کئے گئے ان میں سے شائد ایک بھی پورا نہ ہو سکا جب کہ ہمارے بعد آزاد ہونے والے کئی ممالک ایسے ہیں جہاں تعلیم کا معیار ہم سے بہتر اور شرح خواندگی زیادہ ہے۔ اس کی بنیادی وجہ یہ ہے کہ ہمارے ہاں تعلیمی شعبے کو عملی طور پر کم اہمیت دی جاتی ہے۔
$$$123$$$
حالات کا تقاضا ہے کہ ماضی میں اس شعبے کو جتنا نظر انداز کیا گیا اب اس کی طرف اتنی ہی زیادہ توجہ دی جائے تا کہ اس شعبے کی ترقی کے لئے جو اہداف مقرر کئے جاتے ہیں وہ پورے ہو سکیں لیکن افسوس ہوتا ہے کہ اس کے برعکس اقدامات کئے جا رہے ہیں۔ ملک و قوم کی ترقی میں گزرنے والا ہر لمحہ انتہائی اہمیت کا حامل ہے کیونکہ اس وقت جس برق رفتاری سے دنیا میں ترقی کے مراحل طے کئے جا رہے ہیں اور ترقی یافتہ ممالک کی دوڑ میں شامل ہونے کے لئے ترقی پزیر ممالک اپنی دوڑ کو تیز کر رہے ہیں، اس موقع پر وقت کم اور کام زیادہ کرنے کا فارمولہ کار آمد رہے گا کیونکہ تیسری دنیا کے ممالک جن میں خاص طور پر وطنِ عزیز شامل ہے ترقی کا خواہاں ہے اور اس سلسلے میں دن رات محنت بھی کر رہا ہے کہ کسی بھی طرح سے قوم کے قابل اور ذہین عوام کے بل بوتے پر ترقی کی وہ تمام منازل جلد سے جلد طے کر لی جائیں جن کی بنیاد پر ہم سب کو بحیثیتِ قوم ایک ہونے کا دعویٰ ثابت کرنا ہے اور ان تمام بحرانوں سے نکلنا ہے جو ہماری ہی غلطیوں کوتاہیوں کے باعث پیدا ہوئے ہیں۔
$$$123$$$
یہاں یہ بات قابلِ ذکر ہے کہ انسان نے اپنی تباہی کا بندوبست ہمیشہ سے خود ہی کیا ہے اور مفاد پرستی، جھوٹی انا، جھوٹی سیاست اور اقرباء پروری نے ہمارے راستے جدا کر دئیے ہیں۔ مگر ابھی وقت ہمارے ہاتھ میں ہے اور ترقی کی راہیں ہماری منتظر ہیں تاہم ان کو پانے اور ان پر چلنے کے لئے ہمیں اپنی قومی پالیسیوں کو فعال بنانا ہو گا۔ اس تناظر میں تعلیم کا شعبہ انتہائی اہمیت کا حامل ہے۔
$$$123$$$
صحتمند معاشروں میں مطالعہ کا رجحان عام نظر آتا ہے جہاں لوگ لایٴبرریوں،چائے خانوں اورسفرکے دوران مطالعہ میں مصروف دکھائی دیتے ہیں۔ میں نے اپنے 3.5سال چین میں قیام کے دوران بہت سی کافی شاپس میں 8-10لوگوں کی چھوٹی سی گیدرینگ (Gathering)دکھیں جسمیں لوگ ڈسکشن( بحث،مباحثہ)اور گروپس کی شکل میں مطالعہ کرتے نظر آئے۔مطالعہ کے علاوہ صحت مند اور مہذب معاشروں کی ایک اور اہم بات یہ ہوتی ہے کہ وہاں لوگ حقایق ، دلائل اور منطق (logic)پر بات کرتے ہیں۔
$$$123$$$
ایسے معاشروں میں لوگ مسلسل اپنی اصلاح میں مصروف دکھا ئی دیتے ہیں۔میں بھی سیلف ہیلپ (Self-Help)اور پرسنل ڈویلپمنٹ(Personal Development)کا بہت بڑا قائل ہوں اور اس ضمن میں،میں آپ لوگوں کوچندانٹرنیشنل بِیسٹ سیلرز(International Best Sellers)کتابیں متعارف کروانا چاہتا ہوں جو آپ اس لاک ڈاوٴن کے دوران پڑھ سکتے ہیں اور اپنے وقت اور وسائل کا موثر استعمال کر سکتے ہیں۔
$$$123$$$
اس سلسلے میں پہلی کتاب جو میں آپ لوگوں کو متعارف کروانے لگاہوں اس کا نام ہے تھینک اینڈ گرو رِچ (Think and Grow Rich)۔ اس کتاب کے رائٹرنپولین ہل (Napolean Hill)ہیں اور یہ کتاب 1937ء میں پہلی دفعہ شائع ہوئی۔ اس کتاب کے مصنف نے دنیا کے 500کامیاب لوگوں(بزنس مین،رائٹرز،سکالرز،اتھلیٹیس،سنگرز،و غیرہ) کے انٹرویوز کیے اور ان 500لوگوں پر ریسرچ کی تاکہ ان کامیاب لوگوں میں پائی جانیوالی لوگوں کی خوبیوں کا جائزہ اور موازنہ کیا جاسکے۔
$$$123$$$
رائٹر نے اِن اٹرویوزاور ریسرچ کی بنیاد پر نوٹس بنائے انہیں کمپائل (compile)کیا اور انہیں ایک کتاب کی شکل میں پبلش کردیا۔ (Napolean Hill)کو یہ ریسرچ کرنے اور اس کتاب کو شائع کرنے میں تقریباً 25سال سے زیادہ لگے ، لہذا یہ کتاب ایک محقق کی 25سال کی تحقیق کا نتیجہ ہے اور یہی وجہ ہے کہ یہ کتاب مسلسل 1937ء سے (International BestSellers)اور سیلف ہیلپ کی سب سے بہترین کتاب رہی ہے جس کی اب تک 15ملین سے زیادہ (copies)بِک چکی ہیں۔
$$$123$$$
(Think And Grow Rich)گول سیٹینگ اور گول پلانیگ کی ایک بہترین کتاب ہے جس میں مصنف (Burning Desire)پر بات کرتا ہے کہ کس طرح ایک مقصد کے حصول کیلیئے خواہش(Desire)ضروری ہوتی ہے کیونکہ کسی بھی مقصد کے حصول کا سفر ایک خواہش سے شروع ہوتاہے۔ذہن میں پیدا ہونیوالی خواہش کو کس طرح موثر حکمت عملی ، ہنر مندی اور محنت کیساتھ ایک (Material wealth)میں تبدیل کیا جاسکتا ہے ۔
$$$123$$$
کامیابی کے حصول میں ہنر مندی اور نئی سکلز کو سیکھنا اور ان کا صحیح استعمال کتنا ضروری ہوتاہے ۔آپ کو اپنے گولز حاصل کرنے کیلیئے (Auto-suggestion)خودکلامی یا ان گولز کی تسبیح کتنی ضروری ہوتی ہے، آپکو اپنے ان گولز کیساتھ کتنا مخلص ہونا پڑتا ہے کہ مجھے یہ گولز یا مقاصد حاصل کرنا ہیں۔ مذید مصنف اس کتاب میں مختلف طرح کے وسوسوں (Six Ghosts of fears)کا ذکر کرتا ہے کہ کسطرح لوگ مختلف وہموں کیوجہ اپنے گولز نہیں طے کر پاتے یا انہیں حاصل نہیں کر پاتے ۔
$$$123$$$
میں یہ کتاب دو مرتبہ پڑھ چکا ہوں اور مذید پڑھنے کا ارادہ بھی رکھتا ہوں۔
$$$123$$$
(Malcolm Galdwell)ایک بہت ہی گہرے محقق ،مصنف اور جنرلسٹ ہیں جنہوں نے بہت سی (Best Sellers)کتابیں لکھی ہیں۔ اس ضمن میں پہلی کتاب کا نام ہے Outliers: The Story of Success۔
$$$123$$$
یہ کتاب اس بارے میں بات کرتی ہے کہ کس طرح کچھ لوگ زندگی میں اتنی تیزی سے کامیاب ہو جاتے ہیں، مثلاً بل گیٹس،وارن بفٹ وغیرہ۔
$$$123$$$
یہ کتاب اِن کامیاب لوگوں پر ریسرچ کرتی ہے اور اس ریسرچ کے بعد کچھ رولز بتاتی ہے کہ کس طرح اِن اصولوں پر عمل کر کے ہم بھی کامیابی حاصل کر سکتے ہیں۔ مثلاً یہ کتاب 10,000گھنٹوں کا اصول بتاتی ہے کہ ہر کامیاب شخصیت نے 3-4سال کے دوران10,000گھنٹوں کیلئے مسلسل وہ کام کیا اور پھر اُس شعبہ کا ہُنرمند اور کامیاب انسان بن گیا۔
$$$123$$$
مثلاً بل گیٹس نے (Harvard University)میں قیام کے دوران کمپیوٹر پروگرمنگ پر 10,000گھنٹے لگائے اور پھر اِن 3-4سالوں میں وہ کمپیوٹر سکلز کا expertبن گیا۔
$$$123$$$
اِسکے برعکس جو لوگ یہ 10,000گھنٹے پورے نہیں کر پاتے ،وہ اِس شعبہ میں پیشہ وارانہ سکلز یا نام پیدا نہیں کر پاتے۔
$$$123$$$
(Malcolm Gladwell)کی دوسری بِیسٹ سیلر کتاب کا نام Blink: The Power of Thinking without Thinkingہے ۔۔۔
$$$123$$$
یہ کتاب Snap judgementاور Decision makingکے متعلق ہے، کہ آپ نے کس طرح بہت قلیل وقت(پلک جھپکنے) میں صورتحال کا اندازہ کرکے اِسکو سمجھنا اور پھر اِس صورتحال کے مطابق فیصلہ کرنا ہوتا ہے ۔
$$$123$$$
ہمیں روزمرہ زندگی میں اِس طرح کے حالات کا سامنا کرنا پڑتا ہے جب ہمیں بہت جلد صورتحال کو سمجھنا اور اِسکے مطابق فیصلہ کرنا پڑسکتا ہے،مثلاًڈرائیونگ کے دوران یاپھرrecruitmentکے دوران ہمیں لوگوں کی skill assesmentکیلئےSnap judgementکی ضرورت پڑتی ہے اور ہمیں فیصلہ کرنا ہوتاہے کہ آیا ہمیں اِس شخص کی سروسز چاہیں یا نہیں۔
$$$123$$$
The Tipping Pointکتاب آج کے کورونا صورتحال کے تناظر میں پڑھی جانیوالی کتاب ہے جسمیں مصنف وبا کے رولز(The Three Rules of Epidemic)اور (The law of Few) پر بات کرتا ہے۔
$$$123$$$
اِس کتاب میں رائٹر کا وبا سے ُمراد واقعی ہی وبایا کوئی افواہ یا کوئی اہم معلومات ہو سکتی ہے کہ یہ (وبا،افواہ یا اہم معلومات)کس طرح اِتنی تیزی سے پھیلتی ہے اور کس طرح چند افراد اس وبا، یا افواہ کو پھیلانے میں اپنا کردار ادا کرتے ہیں، اور اگر اِن چند افراد کو (The law of few)کو کنٹرول کر لیا جائے تو یہ وبا ، یا افواہ کو کنٹرول ہو سکتی ہیں۔
$$$123$$$
مذید اِس بارے میں رائٹر چند مشہور کمپنیوں (Hush Puppies)کی کہانی بھی بتاتاہے کہ کس طرح اس کمپنی کی سِیل دیکھتے ہی دیکھتے بہت بڑھ جاتی ہے اور ان کمپنیوں کی گِروتھ میں اُس Tipping Pointکی کیا اہمیت تھی ۔
$$$123$$$
سیلف ہیلپ پر سب سے آخر میں ،مَیں جو کتاب پیش کر رہا ہوں اِس کا نام ہے The 7-Habits of Highly Effective People۔اس کتاب مین رائٹر کامیاب اور موثئر لوگوں کی سات عادات کا ذکر کرتا ہے ۔
$$$123$$$
اس کتاب کے مصنف ہیں Stephen R. Coveyاور یہ کتاب اکیسویں صدی کے تقاضوں کو ذہن میں رکھ کر لکھی گئی ہے، جبکہ Think And Grow Richبیسویں صدی کے حالات کے تناظر میں لکھی گئی جب دنیا میںIndustrializationکا دور تھا اور ہر طرف فیکٹریاں اور کارخانے لگ رہے تھے۔جبکہ The 7-Habitsکی کتاب کمپیوٹر اور اِنفارمیشن ٹیکنالوجی کے دور میں سیلف ہیلپ اور Personal developmentپر بحث کر تی ہے۔
$$$123$$$
اِس کتاب میں بھی کامیابی اور ترقی کے بنیادی اصول وہی ہیں جو Think & Grow Richمیں ہیں لیکن صرف موجودہ حالات کے تقاضوں کے پس منظر میں ملتے ہیں ۔ اِس کتاب کی 30ملین سے زیادہ کاپیاں شائع ہو چکی ہیں۔
$$$123$$$
مجھے امید ہے کہ یہ کتابیں آپکے وقت کا اچھا مصرف ہونگی جن کو پڑ ھ کر آپ اپنا مطالعہ ،تجربہ بڑھا اور نئی سوچ پیدا کرسکتے ہیں۔ ان کتابوں کے ویب لنکس اس تحریر میں درج ہیں ، مذید آپ اِن کتابوں کی detailsمیرے YouTube Channelپر دیکھ سکتے ہیں جسکا لنک(https://youtu.be/89TwfWPeigY) اس تحریر میں شیئر کیا گیاہے۔
$$$123$$$
1) https://theedge.solutions/wp-content/uploads/2018/09/Think-and-Grow-Rich-by-Napoleon-Hill.pdf
$$$123$$$
https://banco.az/sites/default/files/books/outliers-the_story_of_success.pdf 
$$$123$$$
3 http://www.lequydonhanoi.edu.vn/upload_images/S%C3%A1ch%20ngo%E1%BA%A1i%20ng%E1%BB%AF/Blink-%20The %20Power%20of%20Thinking%20Without%20Thinking.pdf 4) https://binyaprak.com/images/blog_articles/123/the-tipping-point.pdf
$$$123$$$
5) https://connect.kasa.org/HigherLogic/System/DownloadDocumentFile.ashx?DocumentFileKey=f4a6fa32-2896-40ac-ae24-09e809d03aa7
$$$123$$$
تحریر: اللہ ڈتہ انجم
$$$123$$$
تعلیم حاصل کرنا ہر مرد اور عورت کا بنیادی حق ہے۔ تعلیم انسان میں شعور پیدا کرتی ہے اورتعلیم کی بدولت ہی انسان اچھے برے کی تمیز کرتا ہے۔تعلیم ہماری بہترین پہچان ہے جس سے معاشرے مثبت نمو پاتے ہیں اور قومیں ترقی کرتی ہیں۔تعلیم بنیادی حق ہونے کے ناطے ریاست کی ذمہ داری ہے کہ وہ شہریوں کیلئے تعلیم حاصل کرنے کے مواقع پیدا کرے۔
$$$123$$$
اسی سلسلے میں بے وسیلہ طبقات، سماجی و معاشی پسماندگی کے شکار افراد اور دور دراز علاقوں میں بسنے والے بچوں کی تعلیمی ضروریات پوری کرنے کے لئے1991میں ایک ادارہ قائم کیاگیا ۔ جس کو پنجاب ایجوکیشن فاؤنڈیشن کے نام سے جانا اور پہچاناجاتا ہے۔2004میں اس ادارے کی تشکیلِ نو بھی کی گئی۔
$$$123$$$
پنجاب ایجوکیشن فاؤنڈیشن صوبے بھر میں پبلک پرائیویٹ پارٹنر شپ کے تحت بے وسیلہ او ر معاشی وسائل کی کمی کے شکار گھرانوں کے بچوں کو مفت اور معیاری تعلیم کی فراہمی کے لئے سرگرم ہے۔
$$$123$$$
پنجاب فاؤنڈیشن اور پارٹنر سکولوں کا ایجنڈا غریب والدین کے بچوں کو تعلیمی اخراجات کے بڑھتے بوجھ سے نجات دلا کر مفت اورمعیاری تعلیم مہیا کرنا ہے۔ تاکہ ان بچوں کی تمام تر توجہ حصول علم پر مرکوز رہے۔ ان کے والدین تعلیمی اخراجات کی ادائیگی کے حوالے سے کسی خوف یا پریشانی کا شکار نہ ہوں اور کم سن بچوں کے ہاتھوں میں اوزار کی بجائے قلم اور کتاب تھماکر تعلیم کو گھر گھر پہنچایا جائے۔
$$$123$$$
وہ لوگ جو غربت کی وجہ سے فیسیں ادا نہیں کر سکتے۔ آج پیف پارٹنر سکولوں کی وجہ سے ان کے بچے پرائیویٹ اداروں میں اچھی تعلیم حاصل کررہے ہیں۔ آج میدانِ تعلیم میں غریب کے بچے بورڈز ٹاپ کررہے ہیں۔ یہ بچے معاشرے پر بوجھ بننے کی بجائے تعلیم کے ہتھیار سے لیس ہو کر انشأ اللہ قوم کی تقدیر بد لیں گے۔ فروغ تعلیم کے اس مقدس مشن میں پیف کے تعاون سے پارٹنرسکولوں کا کردار انتہائی اہم ہے۔
$$$123$$$
اساتذہ اپنے بہترین کردار سے سکول کو طالب علموں کے لیے پرکشش بنانے اورطالب علموں کی شخصیت میں مثبت اوصاف اجاگر کرنے کے ساتھ ساتھ ان میں خود اعتمادی، امید اور حوصلہ کے ساتھ تعمیرِ وطن کا جذبہ بیدارکرنا اپنا فرضِ اوّلین سمجھتے ہیں۔یہ اساتذہ سکول کی پہچان ہیں جو تربیت اور ٹیچنگ سے طالب علم کو کل کے لیڈر میں بدل رہے ہیں۔
$$$123$$$
اس حقیقت سے انکار نہیں کہ پنجاب ایجوکیشن فاؤنڈیشن نے مختلف تعلیمی اصلاحات کے ذریعے پرائیویٹ سکولوں کے کردار کو تقویت دی ہے۔
$$$123$$$
جس کا فائدہ طالب علم کمیونٹی کو ہوا ہے۔ اس بات سے بھی انکاری نہیں کہ اس ادارے اورپارٹنرسکولوں کی وجہ سے وہ لوگ جو سکول میں اپنے بچوں کو تعلیم نہیں دلواسکتے تھے، آج تعلیم دلوارہے ہیں ۔ جہاں پیف ادارہ محنت کررہا ہے وہاں پیف پارٹنر سکول مالکان کی بھی ہر ممکن کوشش ہوتی ہے کہ ایک اچھے شہری کی طرح اپنا فرض نبھاتے ہوئے بچوں کو ان کا حق دیں اورانہیں زیورِ تعلیم سے آراستہ کرنے میں کوئی کسر اٹھا نہ رکھیں۔
$$$123$$$
ادارے یعنی سکول ،مالکان کے دل اور طلباء ان کی جان ہوتے ہیں۔ لہٰذاکو ئی بھی سکول سیکورٹی یا رزلٹ دینے میں کوئی کوتاہی نہیں کرتا۔ ادارے کے ملازمین کوبھی ملازم یا ماتحت سمجھنے کی بجائے سکول مالکان کا رویّہ ان کے ساتھ دوستانہ ہوتا ہے۔ کیونکہ دونوں کے حسن سلوک سے ہی تعلیم کے میدان میں پاکستان ترقی کرسکتا ہے۔
$$$123$$$
اس وقت پنجاب ایجوکیشن فاؤنڈیشن کے زیراہتمام 7959سکولز ہیں جو معاہدے کے مطابق غریب اور مستحق طلباء و طالبات کو مفت تعلیم کی فراہمی یقینی بنا رہے ہیں۔
$$$123$$$
فاس پروگرام میں 3708، ایجوکیشن ووچر سکیم میں 1847 اور نیو سکول پروگرام میں 2404 سکولز پیف کے تحت چل رہے ہیں اور دور دراز علاقوں میں ٹھوس تعلیم دے رہے ہیں۔ پیف کے زیر اہتمام 73% سکولز اور طلباء جنوبی پنجاب جیسے پسماندہ علاقے میں ہیں اور جنوبی پنجاب کے غریب والدین جو اپنے بچوں کو مالی مشکلات کے باعث سکولوں میں نہیں بھیجتے تھے اب ان کے بچے ان سکولوں سے مستفید ہو کر معیاری تعلیم حاصل کر رہے ہیں۔
$$$123$$$
بورڈ کے امتحانات میں بھی ہر سال پیف سکولز کی ہی زیادہ پوزیشنیں ہوتی ہیں۔پیف سے الحاق سکولوں میں 27,19,447 طلباء زیر تعلیم ہیں۔ان میں سے 23,88,960 طلباء کی فنڈنگ کی گئی اور 3,30,487طلباء کی پیف کے آن لائن سٹوڈنٹ انفارمیشن سسٹم میں شامل ہونے اور تصدیق ہونے کے باوجود بھی فنڈنگ نہیں کی جا رہی۔پیف ایک شفاف ادارہ ہے اور اس کے زیرانتظام چلنے والے سکولوں کی مانیٹرنگ بھی بہت سخت ہوتی ہے اور ایسے طلباء جن کی پہلے تصدیق ہو چکی ہے مانیٹرنگ والے دن ان غیر حاضر طلباء کو فیک کہنا اور پیف پالیسی کے بر عکس سکولوں کو جرمانے کرنا ،پیف پارٹنر سکولوں کے ساتھ زیادتی ہے۔
$$$123$$$
غریب طلباء و طالبات کی تعلیم و تربیت کے لیے کوشاں پنجاب ایجوکیشن فاؤنڈیشن کے تحت چلنے والے اداروں کی طرف توجہ درکار ہے۔
$$$123$$$
موجودہ لاک ڈاؤن کی صورتحال میں جہاں حکومت کے واضح احکامات آئے ہیں کہ سکول مالکان اپنے اداروں کے اساتذہ کرام اور دیگر عملہ کو بروقت تنخواہ کی ادائیگیاں کریں۔ مگرپیف سے الحاق شدہ اداروں میں تین ماہ کے فنڈز کی ادائیگی نہ ہونے سے تین لاکھ کے قریب اساتذہ کے گھروں میں فاقوں کی نوبت آ پہنچی ہے ۔
$$$123$$$
کرائے کی بلڈنگز میں قائم سکولز کو مالکان کی طرف سے بلڈنگز خالی کرانے کے نوٹس آنے لگے ہیں جس کی وجہ سے سکول مالکان کی پریشانی مزید بڑھ گئی ہے۔ ان اداروں میں تعلیم حاصل کرنے والے تقریباً 28لاکھ طلباء کا مستقبل داؤ پر لگا ہوا ہے۔ اساتذہ کرام و دیگر عملہ سکول مالکان سے تنخواہ کا مطالبہ کر رہے ہیں۔ لیکن فنڈنگ کی بندش کی وجہ سے اکثر سکول مالکان خود دوسروں سے ادھار لے کر روزمرہ کے معاملات چلارہے ہیں۔
$$$123$$$
جبکہ تین ماہ کے پیف پارٹنر سکولوں کے بقایاجات تقریباً8ارب 90کروڑ روپے ہیں ۔جو کہ یکم مئی کو بڑھ کرچار ماہ کے بقایا جات ہو جائیں گے۔ وزیراعظم پاکستان عمران خان ووزیر اعلیٰ پنجاب عثمان بزدار صورتحال کا خصوصی طور پر جائزہ لیتے ہوئے پیف پارٹنر سکولز کے فنڈزکی ادا ئیگی کو یقینی بنائیں۔ اس سلسلے میں ذمہ دار شخصیات کے متضاد بیانات کا بھی نوٹس لیں تاکہ پیف پارٹنر سکولوں کے حوالے سے پائی جانے والی بے یقینی کی فضاء ختم ہو سکے۔
$$$123$$$
وہ یکم جنوری 1973 کو پٹنا شہر کے ایک غریب گھرانے میں پیدا ہوا. وہ اور اس کا خاندان ریلوے لائن کے نزدیک 1کمرے کے چھوٹے سے گھر میں رہتے تھے' وہ جنونی حد تک تعلیم حاصل کرنے کا شوقین تھا، اس کے گھر میں اتنی جگہ نہ تھی جہاں آرام سے بیٹھ کر پڑھا جاسکے' وہ گھر سے کچھ فاصلے پر موجود امرود کے درخت کے نیچے بیٹھ کر پڑھتا تھا. اس نے پٹنا ہائی سکول سے میٹرک کا امتحان پاس کیا، غربت اس قدر تھی کہ اس کے تمام دوست اعلی تعلیم کیلئے دلی چلے گئے لیکن اس کے پاس دلی جانے کا کرایہ تک نہ تھا، اس دوران اس نے میتھ پر ایک آرٹیکل لکھا جسے پوسٹ کرنے کے لئے بھی پیسے نہ تھے' اس کا والد پوسٹل ڈیپارٹمنٹ میں بطور کلرک کام کرتا تھا، والد نے دوستوں سے کچھ رقم ادھار لی اور بیٹے کا آرٹیکل پوسٹ کروایا، آرٹیکل اس قدر شاندار تھا کہ اسے کیمبرج یونیورسٹی شائع کرنے پر مجبور ہوگئی' اسے یونیورسٹی کی طرف سے تعلیم کی آفر ملی لیکن غربت نے اسے پٹنا سے باہر نہ نکلنے دیا. اس کے باپ کو کیمبرج میں نہ پڑھنے کا اتنا گہرا دکھ پہنچا کہ وہ صدمے میں انتقال کرگیا پورے گھر میں کہرام مچ گیا، جیسے ساری دنیا کی مصیبتیں اسی پر نازل ہوگئی ہوں' اس نے پریشانی کے اس عالم میں بھی تعلیم جاری رکھی اور بہار نیشنل کالج سے گریجویشن کرلی لیکن گھریلو حالات بد سے بدتر ہوتے جارہے تھے' ہر دن اپنے ساتھ اک نئی مصیبت لیکر طلوع ہوتا تھا۔
$$$123$$$
اسے گھر سنبھالنے کیلئے پاپڑ بیچنا پڑے' اس کی ماں پاپڑ بناتی اور وہ گلیوں میں'' آنند پاپڑ لے لو'' کی آوازیں لگاتا، ایک دن اچانک اس کے ذہن میں خیال آیا: '' میں کب تک ایسے گلیوں میں خوار ہوتا رہوں گا، مجھے بہرحال اب رکنا ہوگا اور یہی خیال آگے چل کر سپر 30 کی بنیاد بنا.اس نے اپنے گھر سے شروع کرنے کا فیصلہ کیا، اس نے گھر کو سکول میں بدلا اور غریب بچوں کو آئی آئی ٹی(انڈین انسٹیٹیوٹ آف ٹیکنالوجی) کے جے ای ای (جوائنٹ انٹرنس ایگزیم) کی تیاری کروانے لگا، یہ ایک مشکل ترین فیصلہ تھا کیوں؟ کیونکہ آئی آئی ٹی کا یہ ایگزیم انڈیا کا مشکل ترین ایگزیم مانا جاتا ہے'یہ ایگزیم پاس کرنے والے طالبعلم کو IIT میں داخلہ مل جاتا ہے اور IIT میں پڑھنا کسی اعزار سے کم نہیں'آپ کو یہ جان کر حیرت ہوگی انڈیا اپنے بجٹ کا بہت بڑا حصہ IIT پر خرچ کرتا ہے' IIT انڈین ایجوکیشن کا مضبوط ستون ہونے کے ساتھ ساتھ انڈیا کا دماغ بھی مانی جاتی ہے۔
$$$123$$$
IIT کی مجموعی طور پر 23 برانچز ہیں' QS ورلڈ یونیورسٹیز کے 2020 کے سروے کے مطابق IIT بمبئی اور IIT دہلی بالترتیب 42 اور 47 ویں نمبر پر ہیں.فیس بک کے CEO سندر پچائی' دہلی کے چیف منسٹر آرویندر کیجری وال' GOA کے 10th چیف منسٹر مانوہر پاریکر' Flipkart کے CEO سچن بھنسل اور بھنی بھنسل' جبکہ INFOSYS کمپنی کے کوفاؤنڈر نارین مورتی IIT سے فارغ ہیں جبکہ حالیہ دنوں میں آستھا آگریوال کو جو IIT کے آخری سال میں ہیں انھیں فیس بک کی طرف سے سالانہ 2کروڑ روپے کی ملازمت کی آفر ملی ہے جو ایک دن کے 54795 روپے بنتے ہیں' یہی وجہ ہے کہ IIT میں داخلہ لینا IIT میں پڑھنے سے کئی گنا مشکل ہے' آپ اس کا اندازہ چند حقیقتوں سے بھی لگاسکتے ہیں' JEE (جوائنٹ انٹرنس ایگزیم) کی تیاری میٹرک کے فورا بعد شروع کردی جاتی ہے' JEE کا امتحان دینے کیلئے بچے کا فزکس' کمیسٹری اور میتھ میں ایکسپرٹ ہونا لازمی ہے' انگلش کی پکڑ بھی بہت مضبوط ہونی چاہیے کیونکہ سارا سلیبس انگلش زبان میں ہوتا ہے' امتحان کیلئے کوچنگ کلاسز لینا پڑتی ہیں جن کی دوسال کی فیس 2سے 5لاکھ روپے بنتی ہے' JEE کا امتحان دو حصوں میں ہوتا ہے'' مین اور ایڈوانس'' IIT میں داخلے کیلئے دونوں حصوں میں پاس ہونا لازمی ہے وگرنہ آپ ڈس کوالیفائی کردیے جاتے ہیں۔
$$$123$$$
لیکن اس نے غریب بچوں کو اکٹھا کیا اور مفت تعلیم دینا شروع کردی، لوگ اس کا مذاق اڑاتے' ٹیچر اس پر آوازیں کستے اور اوئے اوئے کے نعرے لگاتے' یہ لوگ اور کرتے بھی کیا؟ جب ایک بھوکا ننگا اور مصیبتوں کا مارا شخص اتنا بڑا فیصلہ کرلے تو اسے ٹھینگا ہی دکھایا جاسکتا ہے' اور دنیا آج تک یہی تو کرتی آئی ہے لیکن وہ ڈٹا رہا' اس نے اپنے فیصلے پر قدم جمائے رکھے' اب اس کی زندگی کا ایک ہی مقصد تھا '' اپنے جیسے تعلیم کے شوقین ہر محروم بچے کا سہارا بننا اور انھیں IIT میں داخلہ دلوانا، اور اسی مقصد کے لئے اس نے گھر کے ایک حصے کو سکول میں بدل دیا چونکہ اس کے پہلے سٹوڈنٹس کی مجموعی تعداد 30 تھی چناں چہ سکول کا نام اسی تعداد پر ''سپر30'' رکھ دیا، وہ بچوں کو تعلیم بھی دیتا، ان کے کھانے پینے کا انتظام بھی کرتا، اور انھیں کتابیں بھی خرید کردیتا، اس کا کہنا تھا اگر پہلے سال 30 میں سے 5 بچے بھیIIT کیلئے کوالیفائی کرجائیں تو اس کیلئے بہت بڑی اچیومنٹ ہوگی لیکن پہلے ہی سال میں 30-18 بچوں نے کوالیفائی کیا، یہ ایک حیران کن کامیابی تھی، آنے والے سالوں میں کوالیفائیڈ سٹوڈنٹس کی تعداد میں اضافہ ہوتا گیا
$$$123$$$
2004/30-22 2005/30-26 2006/30-28 2007/30-28 2008/30-30 2009/30-30 2010/30-30 2011/30-24 2012/30-27 2013/30-28 2014/30-27 2015/30-25 2016/30-28 2017/30-30 2018/30-26۔
$$$123$$$
۔۔۔۔ 2018 تک 480 بچوں میں سے 409 بچوں نے IIT کیلئے کوالیفائی کیا، سپر 30 اپنی کامیابیوں پر مشہور ہونے لگا یہاں تک کہ آج سپر 30 انڈیا کا سب سے اچھا سکول مانا جاتا ہے'2013 میں ٹائم میگزین نے سپر30 کو ایشیاء کا نمبرون سکول قرار دیا، اسی سال نیوز ویک نے سپر30 کو دنیا کے ٹاپ4 سکولوں میں جگہ دی.
$$$123$$$
یہ بات آپ کیلئے انکشاف ہوگی:
$$$123$$$
یہ سکول کسی فنڈ ' پرائز' یا بونس کے بغیر چل رہا ہے یہ صرف اور صرف غریب' ذہین'اور مستحق بچوں کو JEE کیلئے تیار کرتا ہے' جبکہ ان بچوں سے صرف 500 روپے سالانہ وصول کیے جاتے ہیں چناں چہ وہ اپنے مقصد میں کامیاب سے کامیاب ہونے ہوتا گیا۔
$$$123$$$
ہر اگتا دن اس کیلئے خوشی کے پیام لانے لگا آوازیں کسنے والے اوئے اوئے کہہ کہہ کر مخاطب کرنے والے ''آنند کمار سر'' کہہ کر پکارنے لگے جی ہاں اس شخص کا نام '' آنند کمار'' ہے جو 2002 سے پہلے محروم تھا، بے بس تھا ' پسماندگی میں گھرا ' اور لاچاریت میں دھنسا ہوا تھا لیکن آج اسی آنند کمار کو جس کے پاس دلی تک جانے کا کرایہ نہ تھا بڑے بڑے فارمز پر گفتگوں کیلئے بلایا جاتا ہے' اسے S.Ramanujan اور Shiksha puraskar ایوارڈز سے نوازا گیا. الجزیرہ ٹی وی نے اس کے انٹرویوز نشر کیے' ڈسکوری چینل نے اس پر 1گھنٹے کی ڈاکیومنٹری فلم چلائی' کینڈین رائٹر ڈاکٹر بیجو میتھیو نے سپر30 کے نام سے کتاب لکھی جسے پینگوین اورینڈم ہاؤس نے پبلش کیا، آج لوگ اس سے اس کی کامیابی کا راز پوچھتے ہیں'
$$$123$$$
تو وہ مسکرا کر کہتا ہے: اگر آپ کچھ کرنا چاہتے ہیں تو پھر لازمی نہیں کہ آپ پرائم منسٹر ہوں' سیلی بریٹی ہوں یا پھر سماجی وسیاسی شخصیت' عقلمند وہ ہے جو اپنا سٹیٹس دیکھے بغیر خوابوں کو پانے میں جت جائے' اس کا کہنا تھا ہم میں سے اکثر لوگ خدائی مدد کے منتظر رہتے ہیں وہ سوچتے ہیں کہ آسمان سے فرشتے اتریں گے اور پھر میرا کام ہوگا، ایسے لوگوں کو زندگی مسکراتے ہوئے ''بیوقوف'' کہہ کر نکل جاتی ہے اور ان کے پاس ہاتھ ملنے کے سوا کچھ نہیں بچتا'
$$$123$$$
آنند کمار کہتا ہے اپنے خوابوں کو چھوٹا مت سمجھیں بلکہ ان کے لئے جان لڑادیں کیونکہ جان لڑانے والوں کو کامیاب ہونے سے کوئی نہیں روک سکتا، وہ ہجوم سے مخاطب ہوتے ہوئے پرجوش انداز میں کہتا ہے'' اس ملک(انڈیا) کو ایک نہیں بلکہ ہزاروں لاکھوں آنند کماروں کی ضرورت ہے جو کروڑوں ذہین غریب بچوں کو تعلیم دلواسکیں' کیونکہ '' اب راجہ کا بیٹا راجہ نہیں بنے گا، بلکہ راجہ وہ بنے گا جو راجہ بننے کا حقدار ہے'' آنند کمار نے غربت سے نکل کر پوری دنیا میں پہچان بنائی اور اپنے جیسے بیشمار بچوں کا محسن ثابت ہوا، اس نے ثابت کیا '' اگر ہم کچھ کرنا چاہیں تو پھر غربت میں رہ کر بھی بہت کچھ کرسکتے ہیں'' ناکامیوں پر ماتم کرنے والوں سے دنیا پہلے ہی بھری پڑی ہے۔
$$$123$$$
کاش ہم بھی ایک آنند کمار پیدا کرسکیں تاکہ ہمارے مستحق' غریب اور ٹیلنٹیڈ بچے ضائع ہونے سے تو بچ جائیں' کاش ہم ایک ایسا سکول ہی بنالیں جو تعلیم کو تعلیم سمجھے نہ کہ بزنس اور کاش میں ناکامی کا رونا رونے والوں سے عرض کرسکوں'حضور کامیاب ہونے کیلئے سٹیٹس کی نہیں بلکہ آنند کمار جیسا سچا حوصلہ' لگن' اور محنت کی ضرورت ہوتی ہے۔
$$$123$$$
ایران اور امریکہ کے درمیان کشیدگی کوئی نئی بات نہیں بلکہ انقلابِ ایران 1979ء سے لے کر آج تک دونوں ممالک ایک دوسرے کے سخت مخالف ہیں اور پنجہ آزمائی کرتے رہتے ہیں۔ ایران 1979ء سے نہ صرف عالمی پابندیوں کا شکار ہے بلکہ 1980ء سے 1988ء تک امریکہ سابق عراقی صدر صدام حسین کے ذریعے ایران پر جنگ بھی مسلط کر چکا ہے ۔ اس 8 سالہ جنگ میں کسی حد تک ایران نے امریکہ کے حمایت یافتہ صدام حسین کو شکست دی تھی۔
$$$123$$$
کیونکہ آج بھی عراق کا کچھ علاقہ ایران کے قبضے میں ہے جو ایران عراق جنگ میں ایران نے قبضے میں لیاتھا۔
$$$123$$$
12اپریل کو خلیج فارس میں ایران کی سپاہِ پاسداران کے جوانوں اور امریکی فوجیوں کا آمنا سامنا ہوا۔ امریکی حکام نے دعویٰ کیا تھا کہ ایران کی 12جنگی کشتیوں نے شمالی خلیج فارس میں امریکی بحری جنگی جہازوں کے راستے میں رکاوٹیں ڈالیں ۔
$$$123$$$
امریکی حکام کے اس دعوے کے جواب میں سپاہِ پاسدارانِ انقلاب کے شعبہ تعلقاتِ عامہ نے اتوار کو ایک بیان جاری کیا جس میں کہا گیا کہ امریکی بحریہ نے 6 اور 7 اپریل کو خلیج فارس میں ابتدائی انتباہات کو نظر انداز کرتے ہوئے انتہائی خطرناک اور غیر پیشہ وارانہ طریقے سے ایرانی کشتیوں کا راستہ روکا لیکن پھر سامنے سے ہٹنے پر مجبور ہو گئی۔ صدر ٹرمپ نے ٹویٹر پر اپنے ردِ عمل میں کہا ہے کہ میں نے امریکی بحریہ کو ہدایت دی ہے کہ ایسی ایرانی کشتیوں کو نشانہ بنائیں جو ہمارے بحری جہازوں کو ہراساں کریں۔
$$$123$$$
جس کے جواب میں سپاہ پاسداران انقلاب جنرل حسین سلامی نے کہا ہے کہ امریکہ کے کسی بھی ایسے اقدام کا فیصلہ کن جواب دیا جائے گا۔
$$$123$$$
اتوار19اپریل کو ایران نے خلیج فارس اور مراقب نامی جدید ترین اسٹریٹجک ریڈار سسٹمز کی رونمائی کی جس پرایرانی جنرل آقا محمدی نے کہا کہ ایران دفاعی نوعیت کے ریڈار سسٹمز کی تیاری میں خود کفیل ہے ۔ بدھ کے روز ایران کی پاسدارانِ انقلاب اسلامی نے ملک کا پہلا دفاعی سیٹلائٹ خلا میں روانہ کیا۔
$$$123$$$
جس میں ایران کو کامیابی حاصل ہوئی ۔” نور “نامی دفاعی سیٹلائٹ کو خلا میں پہنچانے کے لیے دو مرحلے والے قاصد نامی راکٹ کا استعمال کیا گیا ۔ جس نے سیٹلائٹ کو 425کلومیٹر کی بلندی پر زمین کے مدار میں کامیابی کے ساتھ پہنچایا ۔ زمین کے مدار میں پہنچنے کے 90منٹ بعد ہی زاہدان اور چابہا رسٹیشنوں سے سگنل ملنا شروع ہو گئے۔ جسے ایرانی فوج کے کمانڈر حسین سلامی نے ایران کی دفاعی طاقت میں اضافہ قرار دیا۔
$$$123$$$
انھوں نے کہا کہ نور سیٹلائٹ کا خلا میں بھیجا جاناایران کے عالمی طاقت بننے کا نقطہ آغاز ہے۔ آج ہم آسمان سے زمین کو دیکھ رہے ہیں جو اس بات کوثابت کررتا ہے کہ ایران عالمی طاقت بنتا جارہا ہے۔ اس کامیاب تجربے پر پورے ایران میں جشن منائے گئے اور ایران کے سپریم لیڈر آیت اللہ خامنہ ای نے سپاہ پاسداران کی کی تعریف کرتے ہوئے کہا کہ ” سپاہ تجھے سلام“ ۔
$$$123$$$
امریکی صدر ٹرمپ نے ایرانی دفاعی سیٹلائٹ ”نور“ کی کامیابی پر ردِ عمل کا اظہار کرتے ہوئے کہا ہے کہ واشنگٹن قریب سے ایران پر نظر رکھے ہوئے ہے۔ یاد رہے کہ امریکی ایرو اسپیس اسکاڈرن نے ایران کی اس کامیابی کا اعتراف کیا ہے۔
$$$123$$$
اس میں کچھ شک نہیں کہ ایران کو چالیس سال سے عالمی طاقتوں کی طرف سے ہر قسم کی پابندیوں کا سامنا ہے۔
$$$123$$$
چونکہ اس کی مخالفت دنیا کے طاقتور ترین ملک ، سپر پاور امریکہ سے ہے ۔ اس لیے ایران کی سب سے بڑی ترجیح دفاعی تیاری ہے ۔ جس میں وہ کسی حد تک کامیا ب دکھائی دیتا ہے ۔ کچھ عرصہ پہلے امریکی محکمہ دفاع کی جانب سے دی جانے والی ایک رپورٹ کے مطابق ایران مشرقِ وسطیٰ میں سب سے بڑی میزائلی طاقت ہے۔ امریکی حکام کے اس اعتراف کی بہت سی وجوہات ہیں۔
$$$123$$$
جیسا کہ جون 2019ء میں ایران نے ایک امریکی جاسوس ڈرون آبنائے ہرمز کے اوپر ایرانی فضائی حدود کی خلاف ورزی کا دعویٰ کرتے ہوئے مار گرایا۔ امریکی ریسرچ سینٹر سی ایس آئی ایس نے اپنی ایک کتاب میں خلیج فارس میں طاقت کے توازن اور ایران کی فوجی و میزائلی توانائی کا جائزہ لیتے ہوئے لکھا ہے کہ ان سب کی وجہ سے ایران کو اس علاقے میں امریکہ او ر اس کے اتحادیوں سے زیادہ طاقت حاصل ہے ۔
$$$123$$$
سینٹر فار اسٹریٹجک اینڈ انٹرنیشنل اسٹڈیز کی جانب سے ایران کی غیر معمولی طاقت کا اعتراف کیا گیا ہے ۔اگر ایران کے ہیکنگ سسٹم کی بات کی جائے تو ایران نے 8جنوری 2020 ء کوایرانی جنرل قاسم سلیمانی کا بدلہ لینے کے لیے امریکی زیر استعمال عراقی فوجی اڈوں پر میزائل برسائے ۔ایرنی ہیکرز نے اس حملے سے پہلے امریکہ کے دفاعی سسٹم کو ہیک کیا۔ ایران کی طرف سے یہ اقدام حیران کن تھا جس پر ایک امریکی دفاعی عہدے دار نے کہا کہ ” ہمارا دشمن بہت چالاک ہے ۔
$$$123$$$
جہاں تک موجودہ کشیدگی کی بات ہے تواس کو اتنا سنجیدہ نہیں لینا چاہیے ۔ کیونکہ امریکہ ہو یا ایران ، دونوں جنگ کی پوزیشن میں نہیں ہیں اور نہ ہی جنگ کسی مسئلے کا حل ہے۔ دونوں ملک کرونا وائرس کا شکار ہیں۔ ایران پہلے سے ہی پابندیوں کا شکار ہے جس کی وجہ سے اسے معاشی مشکلات کا سامنا ہے ۔ جبکہ امریکہ کرونا وائرس سے پہلے ہی معاشی مشکلات کا شکار ہے ۔
$$$123$$$
امریکہ کو کافی عرصے سے غربت اور بے روزگاری کا سامنا ہے ۔ اور اب کرونا نے تو امریکی معیشت کو جھنجھوڑ کر رکھ دیا ہے ۔ وائٹ ہاؤس کے مشیر اقتصادیات کوئن ہاسٹ نے کہا ہے کہ ہمیں ملکی معیشت کو پہنچنے والے کسی بڑے دھچکے کے لیے تیار رہنا چاہیے ۔ کوئن ہاسٹ کے مطابق رواں سال کی دوسری سہ ماہی کے دوران امریکہ کی شرح نمو میں غیر معمولی کمی کا امکان پایا جاتاہے ۔ اب جب کہ ایران اور امریکہ مشکل صورتحال سے دو چار ہیں، میرے خیال میں ایسے حالات میں کوئی بھی ملک جنگ کا متحمل نہیں ہو سکتا۔
$$$123$$$
آ ج صبح سے ہی کچھ بے چینی، بے اطمینانی سی محسوس ہو رہی تھی۔پیر کی روشن صبح تھی۔کچھ دفتری امور ذہن پر سوار تھے جن کا نپٹانا ضروری تھا۔ناشتے میں بھی وہ مزہ نہیں تھاجو عموماً چھٹی والے دن ہوتا ہے۔ خیر دن امور نپٹانے میں گزر گیا۔شام ہوتے ہوتے ضروری امورانجام پذیر ہو گئے تو گھر واپسی پر ذہن میں ایک اطمینان سا آ گیا۔
$$$123$$$
اطمینان اور بے چینی دو کیفیتات ہیں۔
$$$123$$$
ایک دوسرے کی ضد ہیں حالانکہ ان کا مآخذ ایک ہے۔ اللہ کے بر گزیدہ بندوں کے چہروں پر سکون و اطمینان کا سمندر ٹھاٹھیں مار رہا ہوتا ہے۔جبکہ اکثر دنیا داروں کے چہرے بے چینی، پریشانی اور بے اطمینانی سے لب ریز رہتے ہیں۔ہم میں سے بیشتر لوگ کسی دن بلا وجہ بہت خوش اور مطمئن نظر آ رہے ہوتے ہیں جبکہ کسی دوسرے دن بلا وجہ بے چین اور پریشان۔
$$$123$$$
ایسا کیوں ہوتا ہے؟ یہ بے چینی و بے اطمینانی اچانک کہاں سے آجاتی ہے؟ اسی طرح اطمینان اچانک کہاں سے آجاتا ہے؟
$$$123$$$
انسان ایک روبوٹ مشین کی مانند ہے۔
$$$123$$$
انسانی دماغ میں جو عوامل Parameters ڈال دئیے جاتے ہیں یہ ان کے تحت کام کرتا ہے۔ بالکل ایسے جیسے کہ ایک کمپیوٹر۔یا ایک تجزیاتی مشین۔ جس طرح تجزیاتی مشین کو استعمال سے پہلے پیمانہ بند calibrate کیا جاتا ہے۔ یا کمپیوٹر میں پروگرام ڈالا جاتا ہے۔ بالکل اسی طرح ماحول بھی اپنے عوامل سے ہمیں پیمانہ بند کرتا ہے۔اب یہ سوال پیدا ہوتا ہے کہ یہ عوامل کہاں مرتب ہوتے ہیں؟ اور کیسے انسانی ذہن میں منتقل ہوتے ہیں؟
$$$123$$$
اسکا جواب ہے ۔معاشرہ۔
$$$123$$$
کسی بھی خطے کا معاشرہ وہ مآخذ ہے جو ان مخصوص عوامل کا تعین کرتا ہے اور اپنے اندر رہنے والوں میں یہ عوامل منتقل کرتا ہے۔ یہ عوامل بھی ہیں اور اجتماعی بھی۔
$$$123$$$
انفرادی عوامل جیسا کہ ذاتی پسند و ناپسندی، تعلیم،نوکری اور کاروبار وغیرہ۔
$$$123$$$
اجتماعی عوامل جیسا کہ مذہب، غیرت و ہمیت،قانون( علاقائی،صوبائی و ملکی بنیاد پر) وغیرہ۔
$$$123$$$
انفرادی اور اجتماعی عوامل مل کر انسانی کردار بناتے ہیں۔ایک آسان مثال سے واضح کرتا چلوں کہ ہمارے معاشرے میں غیرت وہ پیمانہ ہے جس کی بنا پر عموماً قتل ہو جاتے ہیں۔ جبکہ ہیرا منڈی میں پیدا ہونے والے کڑیل جوان اس رمز سے نہ صرف نا آشناہوتے ہیں بلکہ یہ ان کی کمائی کا ذریعہ ہے۔ اسی طرح یورپ امریکہ اور مشرق بعید(تھائی لینڈ وغیرہ) اخلاقی اقدار کے پیمانے الگ الگ ہیں۔
$$$123$$$
پس رہن سہن اور ماحول(بڑے پیمانے پر معاشرہ)انسان کی پیمانہ بندی کرتے ہیں۔ اجتماعی عوامل معاشرے اور انفرادی عوامل کی پیمانہ بندی بڑی حد تک انسان کے اپنے ہاتھ میں ہے۔ہم اپنے عنوان پر واپس آتے ہیں۔۔
$$$123$$$
قارئین کرام اطمینان و سکون انفرادی عمل میں آتا ہے۔انفرادی عمل کو ہم معمولی کوشش سے سدھار سکتے ہیں۔ ہم اپنی شخصیت میں اسکی پیمانہ بندی کر سکتے ہیں۔
$$$123$$$
یہ ہمارے اپنے ہاتھ میں ہے۔اپنے ذمہ کے امور نپٹا کر اطمینان کیوں ہو جاتا ہے؟ اس لیے کہ ہم نے یہ پیمانہ خود بنا لیا ہے ۔ ہم نے ذہن میں جو گراف مرتب کیا ہے۔ اسکو متعلقہ کام کی تکمیل پر پیمانہ بند کر لیا ۔کام مکمل ہو گیا تو اطمینان، نامکمل رہ گیا تو بے چینی۔۔۔۔
$$$123$$$
اطمینان کا تعلق آپکی سوچ سے ہے، وہ سوچ جس کو آپ نے خود مرتب کرنا ہے۔ مثلاً آج صبح آپ نے سوچا کہ کسی ایک مستحق کو سو روپے دینے ہیں۔
$$$123$$$
وہ آپ کو راستے میں مل گیا۔آپ نے اسکو وہ رقم دے دی تو آپ مطمئن ہو جائیں گے۔ نہ ملا تو بے چینی رہے گی تا وقتیکہ یہ ذمہ داری پوری نہیں ہو جاتی جو آپ نے اپنے اوپر خود لگائی ہے۔ اسی طرح رات کو ہم اگلے دن کے بارے میں سوچتے ہیں تو کئی ایک کام کرنے کا تہیہ کرتے ہیں۔وہ سب نہیں ہو پاتے تو پریشانی اور بے اطمینانی پیدا ہوتی ہے۔ ردعمل کے طور پر لوگ غصہ کرتے ہیں، ناراض ہوتے ہیں اور اپنے سے جڑے دوسرے لوگوں کو بھی پریشان کرتے ہیں۔
$$$123$$$
اگر آپ اپنے حالات کے مطابق تھوڑی سوچ بچار کر کے اپنے آنے والے دن کی منصوبہ بندی کر لیں تو آپ کے نجی معاملات بہت بہتر ہو سکتے ہیں۔
$$$123$$$
قارئین کرام ۔اپنے اطمینان قلب کے عوامل ۔Parameters۔ مرتب کر لیجیے۔ان کا حجم چھوٹا رکھیں اور خود کو ان کے مطابق پیمانہ بند کر لیں ۔مثلااپنے کاموں کو حقیقت پسند اور محدود کر لیں۔خیالی پن کم کر دیں اور خود کو حقیقت پسند بنا لیں۔
$$$123$$$
چھوٹی خوشیوں پر بھرپور خوش ہوں۔ ایک بہت بڑی خوشی کے انتظار میں چھوٹی چھوٹی خوشیوں کو نظر انداز نہ کریں۔خواہشوں کو محدود کر لیں۔ خواہشیں بہت بڑی اور تعداد زیادہ رکھیں گے تو کبھی مطمئن اور خوش نہیں ہونگے۔زندگی کو بہت زیادہ بکھیڑوں میں نہ ڈالیں۔ بے اطمینانی بڑھے گی۔کسی چیز کے حصول کے لیے اپنی مکمل کوشش کریں۔ نہ مل سکے تو ذہن پر ناکامی سوار نہ کرلیں۔
$$$123$$$
دوسروں کے معاملات میں ٹانگ نہ اڑائیں۔ ذہنی بے سکونی بڑھے گی۔دوسروں کی ذمہ داریاں بلا وجہ اپنے اوپر نہ ڈالیں۔اپنے اطراف رہنے والوں کو تنگ نہ کریں۔اپنی چادر کا بہت دھیان سے تعین کرلیں اور پھر اسی حساب سے پاوں پھیلائیں۔اپنے سے نیچے دیکھنے کی عادت بنائیں۔اللہ رب العزت کا شکر ادا کرتے رہیں۔
$$$123$$$
قارئین کرام ذہنی اطمینان کے لیے یہی وہ چندگراف ہیں جن پر اگر ہم اپنے ذہن کو پیمانہ بند کرلیں تو نہ صرف مطمئن رہ سکتے ہیں بلکہ دوسروں کے لیے بھی باعث اطمینان ہو سکتے ہیں۔
$$$123$$$
سکالر السید غضنفر عباس
$$$123$$$
تعلیم ایک ایسا عمل ہے جس کے ذریعے ثقافتی وراثت کو ایک نسل سے دوسری نسل میں منتقل کیا جاتا ہے۔ در حقیقت، یہ معاشرے کی ثقافت ہے جو اس کے تعلیمی پروگراموں کا مواد بناتی ہے۔ثقافت تعلیم کی تسکین ہے۔ تعلیم رسمی اور غیررسمی نصاب کے ذریعہ ثقافت کو منتقل کرتی ہے۔ رسمی نصاب میں مختلف مضامین جیسے زبانیں، ریاضی، جسمانی علوم ، حیاتیاتی علوم، معاشرتی علوم، تکنیکی مضامین اور مذہبی علوم شامل ہیں۔
$$$123$$$
ثقافت طاقتور طریقے سے اثر انداز کرتی ہے کہ کوئی شخص تعلیم کے قریب کیسے آتا ہے، اور معاشرے کی ثقافت اس بات کا تعین کرتی ہے کہ معاشرہ اپنی قوم کو کس طرح تعلیم دیتا ہے۔ چونکہ ثقافت اخلاقیات اور آئیڈیا پر مشتمل ہے جو طریقوں پر اثر انداز ہوتی ہے، لہذا طلبا تعلیم میں اس سے مربوط ہونے کا زیادہ امکان رکھتے ہیں جس میں ان کی ثقافتی انفرادیت شامل ہوتی ہے۔
$$$123$$$
اسکولوں کی ایک بڑھتی ہوئی تعداد ثقافت کو ذہن میں رکھتے ہوئے نصاب تخلیق کے قریب پہنچ رہی ہے۔
$$$123$$$
ثقافت ایک معاشرے کی خون کی رگ ہوتی ہے، جس کی حفاظت کی خواہش ہوتی ہے۔ ثقافت یا معاشرتی ورثے کے تحفظ میں مدد کرنا تعلیم کا ایک اہم مقصد ہے۔ تعلیم اپنی مخصوص ایجنسیوں کے ذریعہ، نسل، رسم و رواج،اقدار، فنون، اخلاق وغیرہ کو شاگردوں کے خیال رکھنے والے ذہنوں میں شامل کرنے کی کوشش کرتی ہے۔
$$$123$$$
تہذیبوں کے متشدد تعاون کے لئے ثقافتی انفرادیت ضروری ہے۔ اگر لوگوں کو ثقافت کے ذریعہ جسمانی طور پر اپنی شناخت کا احساس حاصل ہے تو، وہ قدرتی نظاموں اور مذہبی عقائد کے کثیر ہونے کے ساتھ ساتھ ثقافت کے جسمانی پہلوؤں کے احترام کے ساتھ، دوسری ثقافتوں کے ساتھ پرامن طور پر تعاون کرنے کا امکان رکھتے ہیں۔ چونکہ مختلف ثقافتیں ایک دوسرے سے جڑی ہوئی ہیں، ان ثقافتی شناختوں میں تبدیلی آسکتی ہے۔
$$$123$$$
ثقافت کی روانی فطرت مثبت ہوسکتی ہے، جس سے معاشرتی مضبوط ڈھانچے اور اقدار مضبوط ہونے کا باعث بنتے ہیں، بلکہ اقلیت یا کم طاقتور ثقافتوں کو بھی ختم کر سکتے ہیں،جس سے بنیادی انسانی اقدار کے ٹکڑے ٹکڑے ہوسکتے ہیں۔ "تعلیم کو ہمارے ورثے کے اہم عناصر کے تحفظ میں مددکرنی چاہئے۔"
$$$123$$$
تعلیم ایک ایسا مشق ہے جس کے ذریعے ذہن بدل جاتا ہے۔
$$$123$$$
یہ ثقافت کا ایک عالمگیر عنصر ہے جو تعلیم کے ذریعہ کردار کی تشکیل اور ڈھال ہوتا ہے۔ جب کسی فرد کا رویہ انسانیت کے دوسرے ممبر کے ساتھ تعلقات کے جال کو غلط بناتا رہتا ہے تو وہ ترقی کرتا ہے۔ موجودہ معاشرے کے طرز عمل یا ثقافت کے مطابق، رابطے کی یہ شکل تعلیم کے ذریعہ ممکن ہوئی ہے۔ آسان الفاظ میں، ثقافت معاشرتی کنٹرول کی ایک راحت بخش ایجنسی ہے جو افراد کے طرز عمل کو دلکش انداز میں ڈھالنے اور تشکیل دینے میں معاون ہے۔
$$$123$$$
ہمارے دماغ میں معلومات نیٹ ورکس میں تیار ہوتی ہیں، جسے اسکیما کہتے ہیں۔ تعلیمی تجربات ان اسکیموں کو ان عملوں کے ذریعہ تبدیل کرتے ہیں جن کو جین پیجٹ نے ملحق کے طور پر تسلیم کیا، جہاں نئی نئی معلومات کو پرانے اسکیموں اور جگہ میں ضم کیا جاتا ہے، جہاں نئی نئی معلومات کو ایڈجسٹ کرنے کے لئے اسکیموں کو تبدیل کرنا پڑتا ہے۔ بچوں میں ایک عام مثال وہ بچہ ہے جو جانتا ہے کہ کتا کیا ہے۔
$$$123$$$
بچہ جو پوڈ کا مالک ہے وہ پہلی بار چیہوا کو دیکھتا ہے اور کوئی اس کی شناخت کتے کی طرح کرتا ہے۔ نئی معلومات پیش کرنے کے لئے لازمی اسکیما کو تبدیل کرنے کی ضرورت نہیں ہے۔ دوسری طرف، وہی بچہ ایک بلی کو دیکھتا ہے اور کہتا ہے "کتا!" ایک بوڑھے نے بچے کی اصلاح کرتے ہوئے کہا، "نہیں، یہ ایک کٹی ہے۔" بلی اور کتے کے درمیان فرق کرنے کے لئے "کتے" کے اسکیما کو تبدیل کرنا ہوگا۔
$$$123$$$
یہ سیکھنے کا لازمی عمل ہے۔
$$$123$$$
تعلیم ثقافت کی ترسیل ہے۔ لسانیات میں، ثقافتی ترسیل وہ عمل ہے جس کے تحت لوگوں کے ایک گروپ میں ایک زبان سے دوسرے عمر تک زبان پر عمل کیا جاتا ہے۔ اسے ثقافتی علم اور سماجی / ثقافتی ترسیل کے نام سے بھی جانا جاتا ہے۔ ثقافتی ترسیل کو عام طور پر جانوروں کے مواصلات سے انسانی زبان کی ایک انفرادیت کی خصوصیت سمجھا جاتا ہے۔
$$$123$$$
بشریات تعلیم کے مطابق۔ تعلیم ثقافتی ترسیل ہے۔ "سیکھنے کے عمل میں ایک حساب کتاب مداخلت۔" (بشریات اور تعلیم، جارج اور لوئیس اسپنڈلر) ایک تعلیمی ادارہ ہر ثقافت کا تولیدی عضو ہوتا ہے۔ تعلیم میں رسمی تعلیم اور معلومات، مہارت اور رویوں کی غیر رسمی ترسیل دونوں شامل ہیں۔ انسانیت کے انفرادی ممبر بوڑھے ہو جاتے ہیں اور مر جاتے ہیں، جبکہ نئے ممبر پیدا ہوتے ہیں اور پختہ ہو جاتے ہیں۔
$$$123$$$
پھر بھی معاشرے کی ثقافت ایک زندہ جسم ہے جو معاشرے کے تمام انفرادی ممبروں سے بالاتر ہے۔
$$$123$$$
معاشرے کی ثقافت اپنے کسی بھی ممبر کی فطری زندگی سے کہیں زیادہ زندہ رہ سکتی ہے، کیوں کہ اس کا تعلیمی نظام لوک ویز اور علم کو ایک نسل سے لے کر پچھلی نسلوں تک منتقل کرتا ہے۔ وقت کے ساتھ ساتھ ایک ثقافت بدل جاتی ہے، لیکن اس میں بنیادی اقدار اور طرز عمل کی ایک قابل شناخت استحکام ہوتا ہے جو اسے دوسری ثقافتوں سے ممتاز کرتا ہے۔
$$$123$$$
اگر تعلیمی نظام کو مسخ کیا جاتا ہے تو، اس کا ثقافت کا پروگرام مسخ ہوجائے گا۔ تعلیمی نظام کی بامقصد تغیرات ایک ثقافت کو تبدیل کرنے کا ایک بہت ہی موثر طریقہ ہوسکتے ہیں۔ سڑکوں پر اور گھروں میں دن بدن روزانہ آنے والی غیر رسمی تعلیم میں فوری اور شعوری تبدیلیاں لانا بہت مشکل ہے۔
$$$123$$$
ثقافت معاشرے، لوگوں، سلوک، انداز کا اشارہ ہے۔
$$$123$$$
ثقافت اور تعلیم کا رشتہ یہ ہے کہ تعلیم کی اخلاقیات ہی ثقافت ہے۔ تحفظ اور ترسیل کے علاوہ، تعلیم کا ایک اور اہم کام معاشرے کی ضروریات اور بوجھ میں نظرآنے والی تبدیلیوں کی روشنی میں موجودہ ثقافتی نمونوں کو ایڈجسٹ کرنا ہے۔ ثقافتی متغیر کی وجہ سے ان تبدیلیوں کو بڑھا دیا گیا ہے۔ اس طرح، وقت اور انسان کی بدلتی ہوئی ضروریات کے مطابق پرانی ثقافتی شکلوں کو تبدیل اور دوبارہ تشکیل دینے کے ذریعہ، ناول کے ثقافتی نمونے تشکیل دیئے گئے ہیں۔
$$$123$$$
لہذا، معاشرے میں واضح پیشرفت ہوتی ہے۔ تعلیم کے اس حصے کو تعلیم کا ترقی پسند فنکشن کہا جاتا ہے۔ ایسے ہی، ثقافت کے فروغ اور افزودگی کے لئے انسانی تجربات کی تنظیم نو اور تنظیم نو کے ذریعے تعلیم انجام دیتی ہے۔
$$$123$$$
ثقافت کے ذریعے بنی نوع انسان کے اتحاد کو بحال کرنا:
$$$123$$$
ثقافت بازی لوگوں کے ایک گروہ سے دوسرے گروہ تک ثقافتی عقائد اور معاشرتی رویوں کی توسیع ہے۔
$$$123$$$
ثقافت بازی کے ذریعے، افق کو وسیع کیا جاتا ہے اور لوگ ثقافتی طور پر زیادہ مالدار ہوجاتے ہیں۔ یہ تہذیب کی ایک خوفناک ضرورت ہے کہ بنی نوع انسان کا اتحاد بحال ہو۔ تعلیم کے ذریعہ اس کو ممکن بنانا ہے، جو اثر و رسوخ سے ثقافت کے پھیلاؤ میں معاون ہے۔ تعلیم کو انسانی ثقافت کے ساتھ مکمل طور پر ایک ایسے کھلنے والے پھول کی طرح سلوک کرنا چاہئے جس کی مختلف پنکھڑیوں مختلف گروہوں کی نمائندگی کرتی ہے۔
$$$123$$$
یہ واضح ہے کہ تعلیم اور ثقافت کے مابین گہرا تعلق ہے۔ تعلیم ایک فرد کو ایک طرف معاشرتی بناتی ہے اور وہ دوسری طرف معاشرے کی ثقافت کو محفوظ، منتقلی اور فروغ دیتی ہے۔ مختصرا.، تعلیم اور ثقافت باہمی آپس میں جڑے ہوئے، توازن اور ان کے تمام پہلوؤں میں اضافی ہیں۔ یہ تعلیم ہی ہے جو ثقافت کو تقویت بخشتی ہے۔
$$$123$$$
تحریر: پروفیسر احسان اللہ
$$$123$$$
ساری دنیا کورونا وائرس کی لپیٹ میں ہے۔ اس سے تمام افراد افسردگی میں مبتلا ہوچکے ہیں۔ آج تک اس وبا کی وجہ سے 26 لاکھ افراد متاثر ہوئے ہیں جس میں ایک لاکھ اسی ہزار سے زائد افراد لقمہ اجل بن گئے ہیں۔ وہ بہت تیزی سے پھیل رہا ہیاور معلوم نہیں کب تک یہ سلسلہ جاری رہے گا۔
$$$123$$$
ماہرین کہتے ہیں یہ بہت چھوٹا وائرس ہے عام خورد بین سے نظر نہیں آتا اس کے لئے خصوصی الیکٹرانک مائیکرو اسکوپ ہی استعمال کیاجاتاہے۔ اس کورونا وائرس کے بارے میں اخبارات، رسائل،ٹیلی ویژن، الیکٹرانک میڈیا، پرنٹ میڈیا اور سوشل میڈیا کی خبریں اور شعوروآگہی عوام تک پہنچا رہے ہیں۔ مختلف تجزیہ نگار مختلف قسم کے تجزیے پش کررہے ہیں۔
$$$123$$$
کوئی کہتا ہے کہ یہ وائرس انسان ہی نے بنایا ہے کوئی کہتاہے کہ یہ وائرس حرام جانور یا پرندے کی گوشت کھانے سے انسان کو لگ چکا ہے۔
$$$123$$$
کوئی کہتاہے کہ یہ آمریکہ نے تیار کیاہے۔ کوئی اسرئیل کو موردالزم ٹہراتا ہے۔ لیکن حتمی بات ابھی تک نہیں آئی ہے۔
$$$123$$$
تمام ذرائع ابلاغ نے عوام کو سخت پریشانی میں مبتلا کر چکے ہیں۔ جھوٹ ومن گھڑت خبریں بھی اس سے نشر ہورہی ہیں۔ جس میں خوف وہراس پائے جاتے ہیں۔ ایک طرف ٹیلی ویژن چینلز کی کثرت دوسری طرف سوشل میڈیا پر فضول قسم کے خبریں نے انسان کو مصائب سے دوچار کیا ہے۔
$$$123$$$
سوشل میڈیا ہر خاص وعام کے ہاتھوں میں ہیں۔جس کی وجہ سے ہر شخص صحافی،اینکر، اور تجزیہ نگار بن گئے ہیں۔ جس کے ذہن میں جو بات اور سوچ آتا ہے وہ آسانی کے ساتھ سوشل میڈیا کے ذریعے سے دوسروں تک پہنچاتے ہیں۔ اس طرح مختلف ٹیلی ویژن اپنی نشریات پیش کر رہے ہیں حکومت نے سب کو آزاد چھوڑے ہیں اس کو کوئی کچھ نہیں کہتے اور نہیں اس پر کوئی پابندی ہے۔
$$$123$$$
مستند ڈاکٹرز کے علاوہ خود ساختہ نیم حکیم سوشل میڈیا کے ذریعے سے نمودار ہوکر جڑے بوٹیوں کی ادویات کی تشہیر کر رہے ہیں۔ حتی ہر شخص نیاپنا دکان کھول کر سستی شہرت حاصل کر رہے ہیں۔ابتدا میں بعض برائے نام قسم کے مولویوں نے بھی کرونا وائرس کے خلاف باتیں کی تھی۔ایک محاورہ ہے نیم ملا خطرہ ایمان اور نیم حکیم خطرہ جان۔حالانکہ صحیح کوالیفائیڈ علماء کے رائے یہ نہیں وہ حکومت کے ساتھ بہت تعاون کر رہے ہیں۔
$$$123$$$
وہ قوم کو توبہ اور اعمال صالحہ کی طرف راغب کر رہے ہیں وہ اپنی خطبات اور تقاریر کے ذریعے سے قوم سمجھا رہے ہیں۔
$$$123$$$
حکومت کو چاہیے کے ایک قانون اور ضابطہ بنائے کہ کوئی بھی حکومت کے علاوہ اپنی طرف سے کورونا وائرس کے بارے میں کوئی اختیاطی تدابیر اور علاج معالجہ پش نہیں کرئنگے۔ اور یہ قانون تمام ذرائع ابلاغ کے لیے بھی مقرر کیا جائے۔
$$$123$$$
ان غلط پروپیگنڈوں کی وجہ سے بہت لوگ ذہنی امراض کے شکار ہوگئے۔ جو کورونا وائرس لگنے سے پہلے وہ اپنی ہمت ہار چکے ہیں۔
$$$123$$$
حیران کن بات یہ ہے۔ جو ماہرین طب جن احتیاطی تدابیر تجویز کررہے ہیں۔ وہ تدابیر حضرت محمد صلی اللہ علیہ وسلم نے چودہ سو سال پہلے بیان کیے ہیں حضورﷺ نے فرمایا ہے جب جہاں وبا آجائے تو وہاں جانا ٹھیک نہیں اور وبا کی جگہ سے بھاگنا بھی ٹھیک نہیں۔
$$$123$$$
اسلام نے اس طرح صفائی کے متعلق بہت تاکید فرمائی ہے۔ جیسے غسل کرنا پانچ وقت نمازوں کے لئے وضو بنانا۔ حلال جانور کی گوشت کھانا،یہ سب نبی کی تعلیمات ہیں۔اگر اس حدیث مبارکہ پر عمل کرتے ہوئے تو یہ وبا نہ پھیلتی۔ان پر عمل نہ کرنے کی وجہ سے ہم بہت مصائب کے شکار ہوگئے ہیں۔یہ کوروناوائرس چائنہ سے ساری دنیا کو پھیل گیا۔ اگر چائنہ نے اپنا تمام روابط ساری دنیا کے ساتھ اس وائرس ختم ہونے تک منقطع کرتے تو یہ مصیبت تمام دنیا پر نہ ہوتی۔
$$$123$$$
دنیا کے مختلف سائنس دان مختلف قسم کی کوشش کررہے ہیں کے جلد سے جلد اس کا کوئی علاج دریافت ہو جائے لیکن ابھی تک اس میں کوئی واضح پش رفت نہیں ہوئی ہیں ۔
$$$123$$$
دوسری طرف کورونا کی وجہ سے بہت جابر ممالک کے تکبروغرور خاک میں مل گئے ہیں۔ اس وجہ سے بہت ظالم اپنے ظلم کرنے سے باز گئے۔ وہ اپنے جان کو بچانے میں مشغول ہوگئے۔یعنی جہاں پر مظلوم انسانوں کے ساتھ جنگ جاری تھیں اس میں تعطل اگئی۔
$$$123$$$
کیے دن تک مظلوم انسان ان کے شرسے محفوظ رہے۔امریکہ نے مختلف ممالک میں اپنی مفادات کے خاطر جنگیں شروع کی ہیں۔ اس میں ان کے سب سے بڑا فائدہ اسلحہ فروختگی کا ہے۔ کہ جنگوں کی وجہ سے ہمارا اسلحہ فروخت ہوجائے گا۔ جیسے شام،یمن، عراق، لیبا اور افغانستان میں گھمسان قسم کی جنگیں لڑی جارہی ہیں۔ پوری دنیا میں کوئی ایک ملک ایسا نہیں کہ وہ آمریکہ کو اس ظلم وستم سے منع کر دے۔
$$$123$$$
اور مظلوم کو ان کے ظلم سے آزاد کیا جائے۔
$$$123$$$
اقوام متحدہ کا کردار بھی مشکوک ہے وہ امریکہ کی مفادات کے لئے پیش پیش ہوتا ہے۔ اقوام متحدہ اصل اقوام متحدہ امریکہ ہے یہ امریکہ کے کٹ پتلی ہے امریکہ جو کہتا ہے اقوام متحدہ اس پر عمل کرتا ہے۔ اس وائرس کے وجہ سے تمام دنیاکی معیشت تباہی کی طرف رواں دواں ہیں خاص کر غریب ممالک میں عوام اس سے بہت متاثر ہوگئے ہیں اور مزید متاثر ہونے کا خطرہ موجود ہے اللہ نہ کرے کے اس کے وجہ سے دنیا میں خوراک کی قلت پیدا ہوجائے۔
$$$123$$$
چاہیے قدرتی ہو یا مصنوعی۔تو او عہد کرے!۔ غریب پڑوسیوں، رشتہ داروں اور اپنے علاقے میں دیگر مفلوک الحال لوگوں کے ساتھ دل کھول کر مدد کیا جائے۔
$$$123$$$
مفتی محمد تقی عثمانی صاحب نے عوام سے اپیل کیا ہے کہ وہ ان اوقات میں اللہ تعالیٰ سے دعائیں مانگے۔ اور اپنی گناہوں پراستغفار کریں۔ اور ہر مسلمان روزانہ ایک سو مرتبہ آیت کریمہ ”لا الہ الا انت سبحانک انی کنت من الظالمین“ کا ورد کریں، ان شاء اللہ اس آیت کریمہ کے ورد سے کرونا وائرس کی مصیبت ٹل جائے گی۔
$$$123$$$
گناہوں سے انفرادی اور اجتماعی توبہ کا بھی خوب اہتمام کرنا چاہیے کہ قدیم اور جدید ماہرین کا اتفاق ہے کہ ذکر اللہ اور توبہ و استغفار سے قلب کو قوت اور قوتِ مدافعت حاصل ہوتی ہے۔ یہی وہ قوت ہے جو لاعلاج بیماریوں کے لیے قوتِ مدافعت کے لیے بہت اہم کردار ادا کرتی ہے۔
$$$123$$$
گزشتہ دنوں ایک نوجوان سے ملاقات ہوئی جو ایک ایسے عارضے میں مبتلا تھا جس کا اور اس کی عمر کا کافی فرق تھا ۔فرق سے مراد یہ ہے کے اس عمر میں یہ عارضہ لاحق ہونا ایک عجیب سی بات ہے ۔یہ سارا ماجرا دیکھ اور سن کر تجسس ہوا کہ جانا جائے اس کی کیا وجوہات ہیں قریب ہی ایک دوست ڈاکٹر موجود تھے۔
$$$123$$$
میں اس نوجوان کو لئے انکی جانب چل دیا اور ان سے اس کے متعلق سوال کیا ۔ڈاکٹر جو کہ ایک شفیق انسان ہونے کے ساتھ ساتھ قابلیت میں بھی اپنی مثال آپ تھے نوجوان کو دیکھنے کے ساتھ ہی کہنے لگے برخوردار موبائل کا استعمال کتنا کرتے ہو۔ تو جناب موصوف جیسے شرما سے گئے۔ جس پر ڈاکٹر صاحب کہنے لگے کہ جناب دور جدید میں جہاں انسان ترقی کی راہوں کو چھو رہا ہے وہیں کہیں نہ کہیں اس کے کچھ نقصانات بھی اٹھانے پڑ رہے ہیں۔
$$$123$$$
نوجوان نسل میں بڑھتا ہوا موبائل کا رجحان بھی اس میں سے ایک ہے جو نسلِ نو کو مختلف قسم کی بیماریوں میں مبتلا کر رہا ہے۔ جس میں ایک خود پسندی،جوانوں کی اعصابی کمزوری،اور اس طرح کی بہت سی بیماریاں جو انسان کو لاحق ہو جاتی ہیں ۔
$$$123$$$
ساتھ ہی انہوں نے بتایا کہ آج کے دور میں موبائل کا استعمال اس قدر عام ہو گیا ہے کہ پورا کلچر ایک نشے کی طرح اس کو استعمال کرتا ہے۔
$$$123$$$
جس کو سائنس کی زبان میں نومو فوبیا(Nomo Phobia) کہا جاتا ہے۔ اس کی ریڈی ایشن انسان کے بدن کے لئے بہت زیادہ خطرناک ہیں۔حتی کہ جو احباب اس فوبیا کا شکار ہیں۔ انہیں ہر وقت یہ ڈر ستائے رکھتا ہے کہ کہیں انکا مو بائل انکے ہاتھ سے چھوٹ نہ جائے۔ جب یہ بات چل نکلی تو وہاں موجود دیگر احباب بھی متوجہ ہونے لگے اور وہ جگہ کہ جہاں تمام احباب کسی خاص مقصد کے لئے جمع ہوئے تھے۔
$$$123$$$
اب ڈاکٹر صاحب کے ساتھ نشست کو ترجیح دینے لگے ۔ساتھ ہی انہوں نے بتایا کہ یہ انسان میں تناؤ،اس کے سر درد حتی کہ کینسر تک کا باعث بن سکتا ہے۔ بات کو آگے بڑھانے کے لئے میں نے ان سے یہ سوال کیا کہ یہ تو اس قدر عام ہو چکا ہے کہ اس سے بچنا ناممکن ہے۔ تو کیا اس سے بچنے کا کوئی حل ہے؟ جس پر انہوں نے بتایا کہ ایک تو بچوں کے ہاتھ میں موبائل نہ دیں ۔
$$$123$$$
اگر اتنا ہی ضروری ہو تو ان کو ہینڈ فری کے ذریعے کال کا کہیں کیونکہ کال اگر کان کے ساتھ موبائل لگا کر کی جائے گی تو ریڈی ایشن کا اثر زیادہ ہوگا۔ جس کے باعث بچے کی پینسل پکڑنے کی جو طاقت ہے وہ کم ہو تی دیکھی گئی ہے۔ جس کو سائنس کی زبان میں پینسر گراس(Pincer Grass) کا نام دیا جاتا ہے۔ اس کے علاوہ اس کو پچھلی جیب میں بھی نہ رکھا جائے کیونکہ یہ قمر درد اور دوسری محلق بیماریوں کا بھی باعث بن سکتا ہے۔
$$$123$$$
اس کے علاوہ اگر کال سن رہے ہیں تو موبائل فون کو کان سے تھوڑا دور رکھیں تا کہ ریڈی ایشن کا اثر کم سے کم ہو۔ یہ تمام باتیں سننے کہ بعد ہر شخص ایک دوسرے کی جانب دیکھنے لگا اور یہ سوچنتے ہوئے حیرت زدہ ہو گیا کہ وہ شئے کہ جس کو ہم آج اپنی زندگی میں اس قدر اہمیت دیتے ہیں اور شوق اور فیشن کی صورت میں اپناتے ہیں وہ ہمارے لئے کس قدر خطرناک اور مہلک ثابت ہوگا ۔
$$$123$$$
آج کے اس جدید دور کے جدید بچوں اور خاص کر والدین کے لئے یہ پیغام ہے کہ اس مہلک بیماری سے خود کو بچائیں تا کہ آگے آنے والی عمر میں خطرات سے بچا جا سکے۔وہاں سے واپس لوٹا تو آکر ریسرچ شروع کی جس سے ایک بات اور سامنے آئی اور وہ یہ کہ زیادہ موبائل فون استعمال کرنا انسان کے لئے تناؤ اور اسٹریس کا باعث بھی ہے۔اس کے علاوہ انسان کسی ایک جگہ دھیان نہ لگا سکنے کی بیماری میں بھی مبتلا ہو سکتا ہے ۔
$$$123$$$
جسے سائنس کی زبان میں اٹینشن ڈیفیسٹ(Attention Defficit) کہا جاتا ہے ۔
$$$123$$$
اس کے علاوہ انسانی کی دماغی حالت پر بھی اثر انداز ہوتا ہے وہ اس طرح کہ انسان کے دماغ میں خون پہنچانے والی رگوں پر بھی اثر انداز ہوتا ہے ۔خاص کر بچوں کی ذہنی سطح کو کم کرنے کا ذریعہ بنتا ہے اس کی وجہ ماہرین یہ بیان کرتے ہیں کہ بچوں کے دماغ کی ہڈیوں پرپرت پتلی ہونے کے باعث ڈائیریکٹ ان کے بڑھتے دماغ پر سیدھا وا ر کرتا ہے جو کہ آگے چل کر کینسر جیسی مہلک بیماریوں کا سبب بن سکتا ہے۔
$$$123$$$
ہمارے ہاں بچے کی ذہنی سطح کو جانچنے کا معیاراسکا کم عمری میں موبائل کو آسانی سے چلا لینا ہے جبکہ یہ اس کے لئے سلو پوائیزن کا کام کرتا ہے۔ان تمام باتوں کو جان لینے کے بعد دل تو کر رہاتھا کہ اس مہلک بیماری سے ہمیشہ کے لئے جان چھڑا لی جائے لیکن وہ ممکن نہ تھا جس کے باعث مزید تلاش کرنے پر نو ایسی باتیں سامنے آئیں جن کے ذریعے اس پر قابو پایا جا سکتا تھا ۔
$$$123$$$
وہ یہ کہ بچوں کو فون دینا اگر ناگزیر ہو تو بچوں کے ہاتھ میں موبائل پکڑائیں لیک کالنگ یا ویڈیوز کے لئے ان کو ہینڈ فری کا استعمال کروائیں۔کیونکہ اگر کان پر موبائل لگا کر استعمال کیا جائے تو ریڈی ایشن کے باعث بچہ متاثر ہوگا۔خواتین اپنی اوپر کی جیب میں موبائل بلکل نہ رکھیں اور نہ ہی اپنے جسم کے اوپر کے حصہ میں۔اس سے بریسٹ کینسر(Breast Cancer) کا خطرہ ہوتا ہے۔
$$$123$$$
تیسری احتیاط یہ ہے کہ مردوعورت اپنی پچھلی جیب میں موبائل بلکل نہ رکھیں۔یہ کمر درد اور شیاٹیکا(Shiyatika) جیسی مہلک بیماریوں کا باعث بنتی ہے۔اس کے علاوہ مردوں کی پینٹ کی اگلی جیب میں موبائل رکھنے سے ان میں نا مردی جیسی بیماریوں نے اپنا منہ کھول لیا ہے ۔چوتھا یہ کہ جب آپ فون کال لیتے ہیں تو کوشش یہ کریں کہ فون کو کان سے تھوڑے فاصلے پر رکھیں کیونکہ ریڈیایشن کی مقدار انورس دی پروپوشنل(Inverse The Proportional (ہوتی ہے فاصلے کے باعث۔
$$$123$$$
اگر آپ نے موبائل دو انچ بھی دور رکھا تو ریڈی ایشن کی مقدار پچاس فیصد کم ہو جائے گی۔اس کے علاوہ اگر آپ نے ہینڈ فری ،یا ائیر فون وغیرہ کا استعمال کیا تو اور بھی اچھا ہے اور اس میں کوشش کریں کہ مو بائل آپ کے جسم سے دور ہو تو بہتر ہے۔پانچویں احتیاط یہ ہے کہ رات کو موبائل آپ اپنے پاس لیکر نہ سوئیں اور خاص کر تکئے کے نیچے تو بلکل نہ رکھیں ۔
$$$123$$$
کیونکہ یہ آپ کو بہت زیادہ نقصان دے گا۔اگر رات میں موبائل استعمال کرنے کی عادت ہے تو موبائل اسٹینڈ جیسی کوئی چیز استعمال کریں جس کے باعث موبائل آپ کے جسم کے قریب نہ ہو۔ چھٹی احتیاط یہ ہے کہ بلوٹوتھ ہیڈ فون کا استعمال بلکل استعمال نہ کریں ۔اس کے علاوہ بائیک چلاتے ہوئے یا ٹرین میں موبائل فون کا استعمال بلکل نہ کریں ۔ایسا کرنے سے نہ صرف روڈ ایکسیڈنٹ کا خطرہ بڑھ جاتا ہے بلکہ ہائی اسپیڈ میں سفر کرتے وقت آپ کا موبائل لگاتا ٹاور چیز کرتا رہتا ہے۔
$$$123$$$
اس لئے اس وقت ریڈی ایشن سب سے تیز اور خطرناک ہوتی ہیں۔ساتویں احتیاط یہ ہے کہ موبائل کال لینے کے دوران مسلسل اپنی سائیڈز تبدیل کرتے رہیں تا کہ ریڈی ایشن کا اثر کم سے کم ہو۔آٹھویں احتیاط یہ ہے کہ بیٹری لو(Battery Low) ہونے پر بھی موبائل استعمال نہ کریں۔ کیوں کہ اس وقت بھی ریڈی ایشن بہت زیادہ طاقتور ہوتی ہیں۔ جو بڑے نقصان کا باعث بن سکتی ہیں۔نویں اور سب سے اہم بات یہ کہ جو موبائل ہم استعمال کر رہے ہیں وہ سب سے کم SARوالا ہو (Specific Absorption Rate)۔یہ تمام وہ احتیاطیں ہیں کہ جن کے باعث انسان موبائل کی ریڈی ایشن کا کم سے کم شکار ہوگا اور ساتھ ہی ساتھ ان تمام بیماریوں کہ جن کے شاید نام سے بھی اکثر لوگ واقف نہیں وہ بچ سکیں گے۔
$$$123$$$
پاکستان میں کتب بینی کو بھی یقینناً کار ثواب سمجھا جاتا ہے اسی لیئے وطن عزیز میں پرہیز گاروں اور کتاب پڑھنے والوں کی تعداد ایک جتنی ہی ہے... جو کوئی منش من کو نا بھاتا ہو لیکن ملنے و بیزار کرنے بار بار چلا آتا ہو، آپ اسے دو تین کتابیں دے کر پڑھنے اور تبصرہ کرنے کو کہیئے انشاءاللہ - پھر آپ نہ دیکھیں گے قمر کی صورت ...گو بعضے کتاب بیزار لوگوں کے خیال میں کتاب کی ضرورت یا تو طالبعلم کو ہوتی ہے یا ردی فروش کو تاہم اس کے باوجود وطن عزیز میں معتبر نظر آنے کے لیئے ہاتھ میں ہر وقت کسی نہ کسی کتاب کو تھامے ہونا خاصا مجرب ہے ۔
$$$123$$$
کتاب جتنی ضخیم ہو اعتبار و وقار میں بھی اسی قدر اضافہ یقینی ہوتا ہے البتہ زیادہ معتبر نظر آنے کے لیئے ٹیلی فون ڈائریکٹری کو کؤر چڑھاکےتھامنا کسی قدر پرخطر تجربہ بھی ہوسکتا ہے ۔
$$$123$$$
۔۔ کچھ لوگوں کے خیال میں یہ جو مصنف و محقق نامی موذی مخلوق ہے وہ اپنی کتاب کے بل پہ آپکے ان لمحات کو بھی چھین لینا چاہتی ہے کہ جو آپ فکر کائنات میں غلطاں رہ کر گزار سکتے تھے۔
$$$123$$$
یہاں کائنات سے مس کائنات مراد لینا مناسب نہیں مگر بہت زیادہ نا مناسب بھی نہیں ۔۔۔
$$$123$$$
صاحبو ایک ہمارےبچپن کا زمانہ تھا کہ جب ہرطرف کتابوں کی بہار تھی اور لائبریریاں کھچا کھچ بھری رہتی تھیں ، اب یہ صورت ہے کہ خاطر خواہ تنہائی مطلوب ہے تو سیدھے لائبریری کا رخ کیجیئے کہ جہاں بس تین چار ہی چہرے نظر آئیں گے جو دراصل دائمی بیروزگار یا مستقل مزاج عاشق ہیں اؤل الذکر طبقہ گھر والوں کے طعن وتشنیع سے بچنے کیلیئے وہاں دن بھر پناہ گزیں رہتا ہے اور دوسرا طبقہ وہاں بیٹھا بہت آرام سے خیال یار میں ڈوبا رہتا کیونکہ وہاں اسے کسی روک ٹوک یا رقیب سے نوک جھونک کا ذرا بھی دھڑکا نہیں ہوتا ۔
$$$123$$$
۔۔ کتاب بیزاری کے اس دور میں آج کل لائبریریوں میں جو لوگ دیکھنے میں آتےہیں ان میں سے زیادہ ترکے ہاتھوں میں عام طور پہ اخبارات و رسائل ہی پائے جاتے ہیں ۔۔۔ شاز ہی کوئی کتاب تھامے بیٹھا ہوتا ہے جنکے اوپر یا نیچے سے آپ انہیں ادھر ادھرنظریں دوڑاتے ہی پائیں گے، ایک دو تو صرف انہی نشستوں پہ شست باندھے ملیں گے کہ جو باہر کے رخ کھلے ہوئے دروازے کی سیدھ میں ہیں اور جہاں سے قریبی بس اسٹاپ بھی احاطہء نگاہ میں رہتا ہے۔
$$$123$$$
وہاں ایک آدھ نہایت بوسیدہ سے گدھ نما بزرگ بھی ہمہ وقت کسی ایک ہی جگہ دھرے ملیں گے کہ جنکی شناختی علامت ہی نہایت دلجمعی سے کسی موٹی تازی سی کتاب کی جڑوں میں بیٹھےرہنا ہوتاہے۔۔
$$$123$$$
گو کہ اب عام رواج کتابوں کو پڑھنے کے بجائے کتابی چہرے پڑھنے کا بن چکا ہے، لیکن چند لوگ پھر بھی ایسے ہیں جوکتابیں پڑھنے سے اب بھی باز نہیں آتے،، مرزا معقول کے نزدیک یہ لوگ وہ ہیں جو اس شدید خطرے کے عالم میں بھی بیٹھے غرق مطالعہ ہوتے ہیں کہ جب انکا سفینہ ء حیات غرق ہورہا ہوتا ہے۔
$$$123$$$
۔۔ یوں سمجھیئے کتب بینی ایک نشے کی جیسی لت ہےاور مطالعے کا ہر اصلی شائق اس میں لت پت ہے۔۔۔ گویا بعضے پھر بھی ایسے ہیں کہ اب بھی کتاب دوستی کا دم بھرتے ہیں ۔۔۔ اور انکے لیئے اکبر الہ آبادی کا یہ شعر ترمیم کے بعد یوں انکی نذر کیا جاسکتا ہے کہ ۔۔۔ لکھوائی ہے رقیبوں نے رپٹ جاجا کے تھانے میں کہ اکبر کتاب پڑھتا ہے اس زمانے میں کتابوں کی کم خریداری کی ایک وجہ انکی قیمتوں کا عام آدمی کی دسترس سے نکل جانا بھی ہے اور کتاب دشمن رویہ بھی ۔
$$$123$$$
۔۔اگر عام آدمی کو بفضل خدا یا بوجہ بیگم کی غفلت، چند سو روپے فاضل میسر آجائیں تو وہ ان سے کوئی وقیع کتاب خریدنے کے بجائے ہمیشہ شینواری ٹائپ ہوٹل کی مٹن کڑھائی یا باربی کیوکھانے کو لپکتا ہے ۔۔۔
$$$123$$$
ویسے بھی علم یہ ہے کہ اب کتاب کو وی آئی پی شناخت دے کے اسے خاص آدمی تک محدود کیا جارہا ہے اور یوں سمجھیئے کہ آج کل کتابوں کی مہنگائی کا جو مسئلہ ہے وہ درحقیقت انکی نئی دیدہ زیب طباعت اور چکنے گرد پوش سے جڑا ہے- بلاشبہ آجکل مضبوط تحریر کتابوں کو اتنا مربوط نہیں کرتی جتنی ایک مضبوط جلد ، مرزا معقول اس باب میں اضافی یہ کہتے ہیں کہ اب ہر کتاب پہ ایک چمکیلے سے چکنے سے گرد پوش کی موجودگی اتنی ہی ضروری سمجھی جاتی ہے جتنی کہ مصنف کے جسم پہ پوشاک ، لیکن پوشاک کا نا ہونا تو آجکل پھربھی قابل برداشت ہے۔
$$$123$$$
۔۔ خیر چھوڑیئے یوں سمجھیئے کہ دیدہ زیب و شاندار گرد پوش ہونا اسلیئے بھی ضروری ہے کہ اگر کتاب کے اندر کچھ اچھا نا ہو تو کم ازکم باہر تو کچھ بہتر ہو۔۔۔ پرنٹنگ کے لیئے بھی آف سیٹ سے کم ہرگز گوارا نہیں اورقیمتی پیپر کے استعمال کے بغیر چارہ نہیں خواہ 50 گرام کے صفحے پہ شائع ہونے والی تحریر پانچ گرام کی ہی کیوں نہ ہو۔
$$$123$$$
ہمارے خواجہ صاحب کتاب کی ابتری کے جواز میں یوں فرماتے ہیں کہ "موبائل کتاب کی نوخیز سوکن ہے جبکہ کمپیوٹر اسکا شوخ و شنگ جوان بھتیجا ،، ان دونوں رنگینوں کے آنکھ مٹکے نے بیچاری کتاب کے حالات سنگین بنا دیئے ہیں اور اسے طاق نسیاں پر پہنچا دیا ہے" ۔
$$$123$$$
۔۔ لیکن انکے اس بیان پہ میں شینٹوزا کا حوالہ دیئے بغیر نہیں رہ سکتا کہ جس نے کہیں کہا تھا کہ " کتاب درحقیقت ایک بہت فائدے کی چیزہے، اس نے تو افراد ہی نہیں بہت سی اقوام کی بھی حالت ہی بدل دی ہے۔۔۔ لیکن اب ٹیکنالوجی کی جدت نئے حقائق کو جنم دیا ہے جنہوں نے کتاب کی اہمیت پہ پہ بہت ہی کاری ضرب لگائی ہے۔۔۔" لیکن میں اس سے ایک قدم آگے بڑھ کے یہ کہتا ہوں کہ کہ اب اس معاشرے میں اہل علم و ادب ادیبوں کے لیئے جلد ہی وہ بدترین وقت آنے والا ہے کہ وہ اپنی غیر نصابی کتب صرف گن پوائنٹ پہ ہی پڑھواسکیں گے.. لیکن پھر بھی کچھ نا کچھ لوگوں کےمقدر میں رتبہء شہادت ہی آئیگا... ویسے بھی ٹی وی موبائل اور کمپیوٹرنے تواب اس 'اصلی با تصویر' ادب کو بھی یتیم کر چھوڑا ہے کہ جو اپنے فروغ کیلیئے تکیوں پہ تکیہ کرتا تھا اور زیرتکیہ سانس لیتا تھا۔
$$$123$$$
وجہ جو بھی ہو ہمارے ملک میں لےدے کے ایکسپو کا کتب میلہ ہی وہ مقام ہے کہ جہاں سال بہ سال کثیر کتابیں اورکتاب چہرے ایک ساتھ دستیاب ملتے ہیں اور وہاں نظر آتے رنگین ملبوسات کے صدقے بہت سی میچنگ کتب بھی خرید لی جاتی ہیں ،، گو ملک بھر میں کتب فروشی کے بہتیرے بازار بھی ہیں لیکن ان سے قطع نظر عمومی طور پہ کتاب دشمن ماحول بڑھتا جارہا ہے اور لگتا ہے کہ وہ وقت بھی آنے والا ہے کہ ادیب و شاعر اپنی کتاب چرانے والے کی بلائیں لیں گے اور جو کوئی بھی فرد زائد از نصاب کتاب پڑھتا پایا گیا اسکی یا تو فی الفور نظر اتاری جائے گی یا پھر نفسیاتی ہسپتال کی ایمبولینس طلب کرلی جائے گی ۔
$$$123$$$
۔۔۔ نوبت یہاں تک پہنچ چکی ہے کہ ہمارے ملک میں اسمبلی کے حاضری سے پر لگاتار دو اجلاس ہوجانا اتنا غیر یقینی نہیں جتنا کہ کسی کتاب کا سال بھر میں دوسرے ایڈیشن شائع ہونے کی خوشخبری تک پہنچ جانا ۔۔۔زیادہ تر علمی و تحقیقی کتب کا تو پہلا ایڈیشن ہی آخری ثابت ہوتا ہے اور اشاعت بھی ہزار دو ہزار کتب سے سمٹ کر دو سو تین سو تک محدود ہوگئی ہے اور اب ان میں سےنوے فیصد کتابیں دوستوں و اقرباء کے گھر یا دفتر پہ اچانک پہنچ کے تحفے میں دیدی جاتی ہیں ، اچانک اس لیئے پہنچا جاتا ہے کہ کہیں پہلے سے آمد کی اطلاع پاکے وہ کہیں سٹک نہ جائے ۔
$$$123$$$
۔۔ یہ یقینی امر ہے کہ آجکل کسی کتاب کا ایک برس پرانا نسخہ کسی کتاب فروش کے پاس نہ ملے تو پان فروشوں سے بھی پوچھ لینا مناسب بلکہ بہت مفید رہتا ہے " - اب تو عام مشاہدے کی بات ہے کہ اشاعت کے چند ہی دنوں بعد مطلوبہ نئی نکور نتھ بردار کتاب کسی نا کسی ٹھیلے پہ سیروں کے حساب سے مل ہی جاتی ہے لیکن ان ٹھیلوں کے مستقل مہمانوں میں سبھی وہ نہیں جو کہ الفاظ والی تحریر کے اسیر مطالعہ ہوتےہیں، بقول تابش بہتیروں کا ذوق مطالعہ بڑا تفتیشی و مشاہداتی ہوتا ہے اور وہ صرف "اصلی، باتصویر" کی ٹیگ والی کتب کے ہی رسیا ہوتے ہیں۔
$$$123$$$
کیونکہ انسانی معاشرے میں ہر طرح کے لوگ پائے جاتے ہیں اسی لیئے کتاب کےبھی دشمن ہوتے ہیں جو کہ ڈھونڈھے بغیر ہی مل جاتے ہیں ۔۔ ان میں سے بعضے کتابوں کو لائبریری میں نہیں رہنے دیتے اور کئی اپنے گھر میں ۔۔۔ اگر دادا عالم فاضل یا ادیب و شاعر تھے تو ان کا پوتا انکے سوئم کے اگلے دن ہی کباڑی کا ٹھیلہ دورازے پہ منگا کر انکا سارا خزانہء علم فٹا فٹ عام عوام کی دسترس میں پہنچادینے میں‌دیر نہیں لگاتا جہاں سے یہ انبار پان فروشوں اور پنساریوں کے ہاتھ لگ جاتا ہے ۔
$$$123$$$
اکثر خواتین بھی کتابوں سے دشمنی کا رویہ رکھتی ہیں کیونکہ انکی دانست میں کتابیں انکے شوہروں کو انکی غیبت اور چغلیوں سے محفوظ کرتی ہیں، اور انکےمجازی خداؤں کو زیادہ سیانا بناتی ہیں، لیکن بدگمان نہ ہوں سبھی تو ایسی نہیں ہوتیں ،کیونکہ اکثر تو صوفوں اور پردوں کے شیڈ سے میچنگ کرتی ہوئی کتابیں لا کر اپنے ڈرائنگ روم میں سجاتی ہیں اور انکی حفاظت دل وجان سے کرتی ہیں، مجال ہے کہ کسی کا ہاتھ انہیں چھوجائے۔
$$$123$$$
۔۔ یہاں کتابوں پہ زوال کی ایک وجہ اور بھی سمجھ میں آتی ہے جوعام تو نہیں لیکن بہرحال کئی گھرنوں میں محسوس کی جا سکتی ہے اور وہ یہ وجہ ہے کہ متعدد سابق حسینائیں نوخیزی میں رضیہ بٹ کےپڑھے گئے ناولوں اور پروین شاکر کی شاعری کا ہیرو ہاتھ نا لگنے پہ دائم روگ پال لیتی ہیں اور پھر بڑی مستقل مزاجی سے یہ روگ زندگی بھر کیلیئے تھمائے گئے اپنے متبادل ہیرو کو منتقل کرنے میں لگی رہتی ہیں۔
$$$123$$$
۔۔ ایسا متبادل ہیرو اس حسن سلوک کو زیادہ نہیں جھیل پاتا اور کچھ ہی عرصٹاے میں نی تابڑ توڑ ناقدری کے بعد اپنے حلیئےسے یکسر بے نیاز ہوکر اپنے جغرافیئے میں ایک بےلگام توند اور سر پہ فحش سا گنج ابھارے پھرتا نظر آتا ہے۔۔۔
$$$123$$$
فی زمانہ کتب بینی کا زوق اس ابتر حالت کو پہنچا ہواہے کہ ایک بار پھر اکبر الہ آبادی یاد آتے ہیں جو آج اگر زندہ ہوتے تو اپنے ایک مشہور شعر کو اب یوں رقم کرتے ۔
$$$123$$$
۔۔۔ ہم آہ بھی کرتے ہیں تو ہوجاتے ہیں بدنام۔۔۔ وہ کتاب بھی پڑھتے ہیں تو چرچا نہیں ہوتا۔۔۔ لیکن ان سب سفاک حقائق کے باوجود جیسے تیسے کرکے بیچاری کتاب ہمارے ارد گرد اپنا وجود برقرار رکھے ہوئے ہے اور اکثر اپنی اہمیت کا احساس دلاتی ہے۔۔۔ مضمون کے شروع میں میں نے بتایاتھا کہ شپینٹوزا نے کہیں کہا تھا کہ " کتاب ایک بہت فائدے کی چیزہے، اسنے تو میری حالت ہی بدل دی ہے"۔
$$$123$$$
۔۔ ،،، کیا آپ جانتے ہیں کہ یہ شپینٹوزا کون ہے ،، یہ میرے ذہن کی پیداور ایک کردار ہے اور بس ۔۔ مجھے آپکو اس سے یعنی ایک فرضی مگر غیرملکی ادیب سے مرعوب کرنا مطلوب تھا سو کرلیا کیونکہ مجھے بھی معلوم تھا کہ میں پکڑا نہیں جاؤں گا کیونکہ مجھے بخوبی علم ہے کہ آپکا مطالعہ کتنا کم اور غیرملکی ناموں سے مرعوب ہونے کی عادت کس قدر پختہ ہے ، اگر میں اسے کوئی دیسی نام دیتا تو آپ اس قول کو نری بکواس کے سوا بھلا اور کیا گردانتے۔
$$$123$$$
لیکن آخر میں یہ کہنا بھی ضروری سمجھتا ہوں کہ ان سب منفی باتوں کے باوجود کتاب اب بھی ایک متحرک معاشرے کی زندگی ہے، اسی لیئے یہ ترقی یافتہ اقوام کے طرز زندگی کا اب بھی اہم حصہ ہے کیونکہ اانہیں بخوبی معلوم ہے کہ کتاب کے ورق ورق میں مستور اک نئی تجلی اور بھرپورپیغام بندگی ہے۔۔۔ مجھ سے مت پوچھو کتاب میں کیا ہے ، یہ پوچھو کتاب میں کیا نہیں ہے۔
$$$123$$$
۔۔ کیونکہ اس میں بہت کچھ ہے بلکہ شاید سبھی کچھ ہے لہٰذہ کتاب ہی زندگی ہے۔۔۔۔ یارواہل دل کا سننا شرط ہے کیونکہ کتاب کلام کرتی ہے ، شرف انساں کو سلام کرتی ہے ، کتاب سماج کا نور ہے اسکی زندگی ہے۔۔۔۔۔ اندر کے کانوں سے سنو ۔۔۔ بلاشبہ کتاب چیختی ہے، سسکتی ہے کراہتی ہے، گاہے ہنستی ہے، مسکراتی ہے گدگداتی ہے، کتاب ہی زندگی ہے۔۔۔ کتاب قد نہیں مرتبہ بڑھاتی ہے، وحشت مآبوں کو انساں بناتی ہے ... اچھے ڈھنگ سے جینا سکھاتی ہے، کتاب ہی زندگی ہے۔
$$$123$$$
۔۔ کتاب جاگتی ہے جگاتی ہے، کھلی آنکھوں سپنے دکھاتی ہے، انگلی پکڑ کر نئی دنیاؤں میں لیجاتی ہے، کئی ان دیکھے سفروں پہ ساتھ جاتی ہے یوں کتاب ہی زندگی ہے۔۔۔۔ درحقیقت کتاب کرن ہے اجالا ہے روشنیوں کو گوندھ کر نئے سورج چڑھاتی ہے، کتاب چنگاری ہے، شعلہ ہے بھڑک کےلاؤ بنکر گرمی بڑھاتی ہے، پھر اس میں کیا شک ہے کہ کتاب ہی زندگی ہے۔
$$$123$$$
گزشتہ برس مجھے ڈاکٹر شاہد صدیقی کا کالم پڑھنے کا اتفاق ہوا ڈاکٹر صاحب کا کہنا تھا کہ انہیں لیکچرار شپ کے امیدواروں کے سلیکشن بورڈ میں بیٹھنے کا موقع ملا۔کچھ امیدوار پی ایچ ڈی ڈاکٹر بھی تھے،جب ان امیدواروں سے یہ پوچھا گیا کہ پچھلے ایک برس میں انہوں نے نصاب کے علاوہ کوئی کتاب پڑھی؟تو ان کا جواب نفی میں تھا اس سے اندازہ کیا جاسکتا ہے کہ ہمارے ہاں مطالعہ کی عادت کس حد تک زوال پذیر ہے۔
$$$123$$$
اخلاقی گراوٹ اور معاشرتی پسماندگی کی بنیادی وجہ بھی کتب بینی کا فقدان ہے۔
$$$123$$$
عزیزان من کتب بینی کے بے انتہا فائدے ہیں، محققین کا کہنا ہے کہ کتب بینی کی عادت ذہنی صحت کیلئے ایک اکثیر کا درجہ رکھتی ہے،اگر روزانہ بیس منٹ کسی اچھی کتاب کا مطالعہ کیا جائے تو ڈیمنشیا اور الزائمر جیسی بیماریو ں کا خطرہ 2.5 فیصد تک کم ہو جاتا ہے۔
$$$123$$$
اس لئے ذہن کو صحت مند رکھنے کیلئے اچھی کتابوں کا مطالعہ اسی طرح ضروری ہے جیسے جسمانی فٹنس کو برقرار رکھنے کیلئے ورزش ضروری ہے،اس سے نہ صرف انسان کا شعور بیدار ہوتا ہے بلکہ سوچ کا زاویہ بھی وسیع ہوتا جاتا ہے۔
$$$123$$$
انگریز شاعر شیلے کہتا ہے کہ مطالعہ ذہن کو جلا دینے اور اس کی ترقی کیلئے بہت ضروری ہے۔ ابراہیم لنکن کا کہنا ہے کہ کتابوں کا مطالعہ ذہن کو روشنی عطا کرتا ہے۔والٹیئر کا قول ہے کہ وحشی اقوام کے علاوہ تمام دنیا پر کتابیں حکمرانی کرتی ہیں۔کتابوں کی سیاحت میں انسان شاعروں،ادیبوں،مفکروں اور داناؤں سے ہم کلام ہوتا ہے، جبکہ عملی زندگی میں احمقوں اور بے وقوفوں سے واسطہ پڑتا ہے۔
$$$123$$$
ان تمام اقوال سے کتب بینی کی اہمیت کا بخوبی اندازہ لگایا جاسکتا ہے۔کتب بینی کے یوں تو بے شمار فائدے ہیں، تاہم چند ایک چیدہ چیدہ فائدے یہ ہیں۔ کتب بینی کا پہلا فائدہ یہ ہے کہ کتب بینی سے معلومات اور ذخیرہ الفاظ میں اضافہ ہوتا ہے، ذہن اس تمام معلومات کی پروسیسنگ کے بعد جو مواد تخلیق کرتا ہے اسے علم کہا جاتا ہے لہذا جس قدر کتابوں کا مطالعہ کیا جائے گا اس قدر علم زیادہ اور پختہ ہوگا۔
$$$123$$$
اس طرح کتابیں انسان کے علم میں اضافے کا باعث بنتی ہیں۔کتب بینی کا دوسرا فائدہ یہ ہے کہ اس سے انسان کے اندر تحقیقی اور تجزیاتی سوچ پروان چڑھتی ہے، جس کے نتیجے میں انسان دینی، قومی اور بین الاقوامی امور پر ایک واضح سوچ رکھنے کے قابل ہوتا ہے۔ ایک کثیر المطالعہ شخص کو کسی جھوٹے پروپیگنڈے کے ذریعے متاثر نہیں کیا جاسکتا ہے، ایسا شخص بڑی تیزی سے کسی بھی معاملے کی تہ تک پہنچنے کی صلاحیت حاصل کرلیتا ہے۔
$$$123$$$
تیسرا فائدہ یہ ہے کہ مطالعہ سے فصاحت و بلاغت کی صفت پیدا ہوتی ہے اس طرح انسان میں لکھنے کی استعداد پیدا ہوجاتی ہے اور پہلے سے لکھنے والے لکھاریوں کی تحریر میں مزید شگفتگی اور پختگی پیدا ہو جاتی ہے۔چوتھا فائدہ یہ ہے کہ انسان کو میٹھی نیند آتی ہے،ایک تحقیق کے مطابق اگر سونے سے قبل کم از کم بیس منٹ کسی اچھی کتاب کا مطالعہ کیا جائے تو بڑی گہری اور میٹھی نیند آتی ہے۔
$$$123$$$
پانچواں فائدہ یہ ہے کہ مطالعہ سوچ و بچار اور قوت ارتکاز کی صلاحیت کو بہتر بنانے میں مددگار ثابت ہوتا ہے جس سے انسان کی یاد داشت بہتر ہوتی ہے مزید برآں کتب بینی جذباتی ذہانت میں بھی اضافہ کا باعث ہے،جس کے نتیجے میں انسان اپنے جذبات کو کنٹرول کرنا سیکھ لیتا ہے اور انسان میں بردباری کی صفات پیدا ہوجاتی ہیں۔
$$$123$$$
چھٹا فائدہ یہ کہ کیونکہ مطالعہ کے دوران انسان علماء اور حکماء سے ہم کلام ہوتا ہے جس سے اپنی ذات پر اعتماد پیدا ہوجاتا ہے اس سے عالی دماغ دانشوروں،مفکروں اور مایہ ناز شخصیات کی برابری کرنے کا جذبہ پیدا ہو جاتا ہے۔
$$$123$$$
ساتواں فائدہ یہ ہے کہ مطالعہ ذہنی اور اخلاقی تربیت کا ایک اہم ذریعہ ہے ہم جو کچھ پڑھتے رہتے ہیں وہ ہمارے دل و دماغ اور جسم و جان میں رچ بس جاتا ہے اور پھر ہمارے عمل کی صورت میں ظاہر ہونے لگتا ہے۔
$$$123$$$
آٹھواں فائدہ یہ ہے کہ وسیع مطالعہ انسان کو تنگ نظری اور تعصب کے بھنور سے نکال کر وسعت قلب عطا کرتا ہے جس سے انسان میں رواداری اور گنجائش پیدا ہوتی ہے۔
$$$123$$$
نواں فائدہ یہ ہے کہ انسان اپنی خداداد صلاحیتوں کو پہچاننے کے قابل ہوجاتا ہے، یہ ایک ایسا فائدہ ہے جو ہر قسم کے فائدے سے برتر ہے کیوں کہ یہ ایک مسلمہ حقیقت ہے کہ جو افراد اپنی خداداد صلاحیتوں کو پالیتے ہیں اور ان کے مطابق ہی مشاغل کو اختیار کر لیتے ہیں، ایسے انسان ہی آسمان کے درخشندوہ ستاروں کا روپ دھارتے ہیں۔
$$$123$$$
دسواں فائدہ یہ ہے کہ کتب بینی کے نتیجے میں انسان اپنے مقصد حیات کو متعین کرنے میں کامیاب ہو جاتا ہے، جو ایک بامقصد زندگی گزارنے کیلئے از حد ضروری ہے۔
$$$123$$$
مطالعہ کے دوران کسی ایسے فرد کی زندگی کے بارے میں پڑھنا جو اپنی زندگی میں آنے والی رکاوٹوں کو عبور کرکے اپنی زندگی کے مقصد کو حاصل کر لیتا ہے،درحقیقت آپ کے اندر اپنے مقاصد کے حصول کے لیے عزم کو بڑھا دیتا ہے جس سے انسان کو ایک گونہ تحریک ملتی ہے اور اپنے مقصد میں کامیابی کے حصول کیلئے جستجو میں لگ جاتا ہے۔
$$$123$$$
ارسلان عالم ستی وطن کے شہزادوں میں سے ایک شہزادہ تھا۔شہزادے کا تعلق پاک فوج کی سندھ رجمنٹ 29 سے تھا۔ جب کہ وہ پی ایم اے 135 لانگ کورس کے پہلے شہید ہیں۔شہزادے کو بچپن سے ہی آرمی کا بے حد شوق تھا۔وطن کا شہزادہ بیٹا جب شہید ہوا تب روزے کی حالت میں تھا۔ارسلان ستی پانچ وقت کا نمازی تھا۔اور ہر وقت وضو میں رہتا اور روز صبح قرآن پاک کی تلاوت کرتا۔
$$$123$$$
وطن کا یہ نیک بیٹا والدین کا بہت فرمانبردار بیٹا تھا۔۔ہمیشہ ماما بابا کی خدمت کرتا کبھی ان کا سر دباتا کبھی ان کی ٹانگیں دباتا۔
$$$123$$$
شہزادہ تین بہنوں کا اکلوتا بھائی تھا۔سب سے بڑی بہن سے بہت ڈرتا تھا۔ایک بار وطن کے شہزادے نے اپنی بہن سے اپنی خواہش ظاہر کی۔آپی میں شہید ہونا چاہتا ہوں۔جس پہ بڑی بہن نے ناراض ہوتے ہوئے کہا۔
$$$123$$$
تمہارے بعد ہمارا کیا ہوگا۔
$$$123$$$
۔ارسلان ستی نے مسکراہتے ہوئے جواب دیا۔اگر میں گھر سے باہر چلا جاؤں اور میرا ایکسیڈنٹ ہوجائے تب بھی تو میں مر جاؤں گا۔مرنا تو ہے ایک دن سب نے۔ جو میرا وقت مقرر ہے میں اسی روز مر جاؤں گا۔تو کیوں نہ میں شہید ہوجاؤں۔شہادت جیسا رتبہ مل جائے۔
$$$123$$$
شہادت سے چند روز قبل ارسلان ستی کے دوست نے ارسلان سے پوچھا کیا کر رہے ہو۔جس کے جواب میں ارسلان نے کہا کچھ نہیں بس آپریشن کی تیاری۔
$$$123$$$
ارسلان کے دوست نے ارسلان کو تنگ کرتے ہوئے کہا۔ تو بھی کر لیتا ہے آپریشن؟ جس کے جواب میں وطن کے شہزادے نے کہا ''نہیں جی ہم کہاں '' بس شہید ہونے آئیں ہیں گولی کا انتظار ہے''
$$$123$$$
وطن کے شہزادے کو شاید پہلے سے ہی معلوم تھا۔پہلے سے ہی اپنے دوستوں کو بتا دیا تھا۔وطن کے شہزادے نے جو کہا وہی ہوا۔۔ خیبر ایجنسی کے علاقے راجگال وادی میں سرحد پار دشمن کی گولی سے شہید ہوئے۔
$$$123$$$
شہادت سے ایک روز قبل تقریباً رات دس بجے والدہ کو کال کر کے کہا۔۔۔ماما آپ پریشان نہیں ہوں میں بلکل ٹھیک ہوں اور ٹی وی دیکھ رہا ہوں۔جبکہ وطن کا شہزادہ اس وقت ہمارے آرام و سکوں کی خاطر بارڈر پہ تھا۔۔
$$$123$$$
ارسلان ستی شہید کے تایا فیاض ستی پاکستان نیوی میں خدمات دیتے ہوئے شہید ہوئے تھے۔بہت مشکل مرحلہ ہوتا ہے جب جوان بیٹے کی میت اٹھانی پڑھتی۔
$$$123$$$
۔۔ارسلان کے والد شمشیر عالم ستی صاحب ارسلان کی شہادت سے دو ماہ بعد دل کا دورہ پڑھنے کی وجہ سے انتقال کر گئے تھے۔۔۔
$$$123$$$
ارسلان کا چھوٹا بھانجا ارسلان شہزادے کی تصویریں دیکھ کے اکثر کہتا میں بڑے ہوکر ماموں کی طرح فوجی بنوں گا۔۔میں سلام پیش کرتی ہوں ایسے جذبہ کو ۔
$$$123$$$
جب بھی کوئی جوان شہید ہوتا ہے اس کے ساتھ ساتھ اس کے گھر والوں کی بھی بہت سی قربانیاں ہوتی ہیں۔اللہ پاک ہمارے ہیروز کو اپنے حفظ و آمان میں رکھے اور جو بھی شہید ہوئے ہیں ان کے درجات بلند فرمائے آمین ثم آمین۔۔۔
$$$123$$$
ڈاکٹر مقبول احمد صدیق
$$$123$$$
بچوں یا نوجوانوں میں پڑھنے کی عادت ڈالنے کے یہ طریقے ہیں
$$$123$$$
اگر گھر میں کتابیں ہوں گی-کتابوں کی قدر ہوگی-اچھی جگہوں پر رکھی ہوں گی رسائل اور اخبارات نگاہوں کے سامنے رہیں گے تو انسان کی فطرت ہے کہ وہ اردگرد کے ماحول کا اثر لیتا ہے--لائبریری رسائل کسی کو بھی پڑھنے پر مائل کرتے ہیں--اسی طرح باتصویر اور کلرڈ کتب خصوصا بچوں کو بہت متاثر کرتی ہیں
$$$123$$$
والدین یا بڑوں کا اثر
$$$123$$$
اگر گھر میں والدین یا بڑے کتابیں پڑھنے والے ہوں گے رسائل اخبارات کا مطالعہ کرنے والے اور علمی باتیں شیئر کرنے والے ہوں گے تو اسکی دیکھا دیکھی بچے یا چھوٹے بھی مطالعہ کی طرف رغبت کرنے والے ہوں گے
$$$123$$$
ہر بچے یا نوجوان کی اپنی پسندوناپسند اور رحجانات ہوتے ہیں-اگر اسکا خیال رکھ کر کتابیں یا رسائل اسکے سامنے رکھیں جائیں تو یقینا مزاج کے مطابق ملنے والی کتب بچے یا بڑے ضرور مطالعہ کریں گے چھوٹےبچوں کو کہانیاں لطیفے والی تحریرات اور بڑی بچیوں کو فیشن کوکنگ اور بیوٹی کی کتب اور رسائل خصوصا باتصویر بہت پسند ہوتے ہیں اس سے ان کی پڑھنے کی طرف طبیعت خود بخود مائل ہو جاتی ہے
$$$123$$$
کتب پڑھنے کے خاص اوقات مقرر کر لینا بھی اچھی عادت ہے مثلا صبح صبح سکول کالج دفتر جانے سے پہلے قرآن پاک کی تلاوت وترجمہ پڑھنا بہت اچھا ہے۔
$$$123$$$
۔۔بچوں کو یہ بار بار بتانا ضروری ہے کہ اللہ کے کلام پڑھنے سے تمام کاموں میں برکت پڑے گی اس سے اچھے نتائج حاصل ہوں گے اسی طرح دن میں باقی اوقات بھی مقرر کر لیے جائیں کھیل کے وقت کھیل اور پڑھنے کے وقت پڑھنے کے اوقات سے ڈسپلن پیدا ہوتا ہے
$$$123$$$
پہلے کم صفحات والی کتب پڑھیں
$$$123$$$
ابتدائی طور پر یہ طریقہ اچھا رہتا ہے کہ نہ پڑھنے والے بچوں کو انکی دلچسپی اور مزاج کے مطابق چھوٹی چھوٹی چند صفحات کی کتب دی جائیں---اور انہیں ایک دو یا چند دن میں ختم کر کے دوسری کتب دی جائیں اسطرح ایک ماہ میں بچے کئی کتابیں پڑھ لیں گے اور اسطرح ایک طرح سے نفسیاتی اثر پڑتا ہے کہ میں نے کئی کتب مطالعہ کی ہیں
$$$123$$$
بامقصد اور مفید کتب پڑھیں
$$$123$$$
جسطرح گندی غذا کھائیں گے تو صحت خراب ہوگی اسی طرح ایسی کتب ورسائل جن کے مطالعے سے محض ٹائم پاس ہو اور سیکھنے کو بہت کم یا کچھ نہ ملے اخلاق خراب ہو جائیں--ایسی کےب ورسائل نہیں پڑھنے چاہیئیں--جسطرح بے شمار ٹی وی ڈرامے اور فلمیں ہیں جو بہت بیہودہ اور غیر اخلاقی موضوعات پر مشتمل ہیں اسی طرح بہت سی کتب اور رسائل بھی اخلاق بگاڑنے میں اہم رول ادا کرتے ہیں لہذا بہت احتیاط کرنے کی ضرورت ہے 
$$$123$$$
کتب ہمیشہ والدین اساتذہ کے مشورے سے پڑھنی چاہیئیں --ایسی کتب پڑھنی مفید ہوں گیں جو آپ کی نصابی کتب کو مزید سیکھنے میں مدد دیں اور آپ کے اخلاق کو سنواریں اور کچھ ایسا سیکھائیں جو مستقبل میں کام بھی آئے
$$$123$$$
پڑھنے کے ساتھ غور کرنے کی عادت ڈالیں
$$$123$$$
بامقصد اور مفید کتب سے بھرپور فائدہ اٹھانے کا طریقہ یہ بھی ہے کہ پڑھنے کے ساتھ غوروفکر کرنے کی عادت بھی ڈلوائیں---بچوں اور نوجوانوں کو بتائیں کہ ہر رٹا لگانے یا سرسری پڑھنے کی عادت چھوڑیں بے شک تھوڑا پڑھیں مگر زیادہ سے زیادہ سمجھنے اور غورفکر کی عادت ڈالیں--تاریخ گواہ ہے کہ غوروفکر کرنے والی اقوام نے ہی ترقیات کی ہیں سب ایجادات کے پیچھے یہی عمل کارفرما تھا کہ کسی نے غوروفکر کیا اور ایجاد کر ڈالی---بچوں سے سوال و جواب کرنے سے ان میں غورفکر کی عادت ڈالی جا سکتی ہے
$$$123$$$
پڑھنے والوں کی حوصلہ افزائی کرنے ان سے سوال وجواب کرنے کبھی کبھی ٹیسٹ لے کر پھر انہیں انعام وغیرہ دینے بچوں اور نوجوانوں کو حوصلہ ملتا ہے--انکی تعریف کریں ان سے ان کا شوق مزید پروان چڑھے گا
$$$123$$$
(ابا جی کو کہو رکشہ لے دیں ، یہ پڑھائی شڑھائی تمارے بس کا کھیل نہیں، پڑھ کے تم نے کونسا ڈی سی لگ جانا ہے)
$$$123$$$
مندرجہ بالا کلمات میں نے کسی فلم یا ڈرامے کے ڈائیلاگ سے قطعی طور پر مستعار نہیں لیئے ، یہ وہ ویکسین ہے جو ہر مڈل کلاس کے سرکاری و نجی تعلیمی ادارے میں سٹوڈنٹ کو ہر دس منٹ کے بعد لگانا فرض عین سمجھا جاتا ہے۔
$$$123$$$
دور دراز کے کسی گاوں دیہات کے بچے کو جب اسکی ماں صبح سویرے نئی نویلی یونیفارم پہنا کر خود سکول یہ سوچ کے چھوڑنے جاتی ہے کہ میرا بچہ کل کو بڑا آدمی بنے گا لیکن وہاں اس بچے کے خوابوں کا بے رحمی سے خیر خواہ بن کر قتل عام کیا جاتا ہے۔
$$$123$$$
حسین سپنوں کی تکمیل تک پہنچنے کی اس کہانی کا دردناک آغاز سکول کے گیٹ سے ہوتا ہے جہاں معصوم بچے کو ٹیچرز تو دور کی بات سکول کی صفائی پر مامور دیو ہیکل شخص بھی خونخوار آنکھیں نکال کر اسے وہیں بیگ رکھ کر سکول کی صفائی پر جت جانے کا حکم جاری کرتا ہے۔
$$$123$$$
اپنا کام ان معصوم بچوں سے کروانے والے صاحب کی وحشت و ہیبت جاری ہوتی ہے کہ اوپر سے تھرڈ ڈگری ٹارچر میں استعمال ہونے والا ڈنڈا لیکر دو چار بچوں پر اسے ٹیسٹ کرتے ہوئے ایک صاحب نمودار ہوتے ہوئے دونوں ہاتھوں اور بعض اوقات جھولیاں بھی کوڑا کرکٹ سے بھرنے کا حکم صادر فرماتے ہیں، حکم کی عدم تعمیل پر فوری مرغا بنا دیا جاتا ہے۔
$$$123$$$
اس عظیم الشان ویلکم کیبعد منہ پر کئی من مٹی لیئے جب بندہ کلاس میں پہنچتا ہے تو وہاں ایک نیا دلفریب منظر آپ کا منتطر ہوتا ہے جہاں کلاس روم رٹا فیکٹری کی منظر کشی کر رہا ہوتا ہے اور وہاں کا بادشاہ وہی ہوتا ہے جو ایک مخصوص انداز سے (اے فار ایپل) پڑھے اگر آپ نے ایپل کے علاوہ اے کو کسی سے جوڑنے کی سازش کی تو پھر جنگ عظیم کے لیئے تیار ہونے کیساتھ ساتھ مختلف القابات سننے کو بھی تیار ہو جائیں۔
$$$123$$$
اگر کوئی بچہ بھول کے بھی مستقبل کی کسی خواہش کا اظہار کردے تو پھر اسکی دنیا اجیرن ہی سمجھیں۔ (اوئے ڈی سی ، کپتان صاحب ) جیسے القابات سے نواز کر بچے کی ایسی تربیت کی جاتی ہے کہ وہ اپنا نام تک بولنے سے کتراتا ہے۔
$$$123$$$
کالجز و یونیورسٹیز کا حال بھی کچھ زیادہ مختلف نہیں ہے، یہاں بھی چند مخصوص امرا کی اولادوں کے پروٹوکول سے زیادہ کچھ نہیں ملتا۔
$$$123$$$
یونیورسٹی کے سمسٹر سسٹم میں حاضری کا بہت خیال رکھنا پڑتا ہے ، دور دراز علاقوں سے آنے والے بچے اٹینڈس کم ہونے کے ڈر سے گھر تک نہیں جاتے اور صبح ہمیشہ کلاس شروع ہونے سے بھی آدھ گھنٹہ پہلے پہنچتے ہیں لیکن یہاں بھی اگر آپ کسی بڑے کی اولاد ہیں تو قانون کا اطلاق آپ پر ہر گز نہیں کروایا جاتا ، آپ گھر رہیں یا سینما گھروں میں آپکی حاضری لگانے کی ذمہ داریاں پوری کرنے والے ہمہ وقت تیار ہوتے ہیں۔
$$$123$$$
عام طالب علم کو انٹرن شپ لیٹر تک لینے کے لیئے ہمالیہ سر کرنے جتنے جتن کرنے پڑتے ہیں۔
$$$123$$$
ان تمام تلخ حقائق کے باوجود بعض فرشتہ صفت ٹیچرز بھی اس معاشرے کی اصلاح میں بھر پور کردار ادا کر رہے ہیں لیکن انکی تعداد انتہائی کم ہونے کے باعث نظر نہیں آتی۔
$$$123$$$
یقینا ایک استاد بھی اسی معاشرے کی پیداوار ہے ، وہ وہی آگے پہنچاتا ہے جو اس پر بیتی ہوتی ہے، بلا شبہ استادی جیسے شعبہ پیغمبری کا عزت و وقار سب سے مقدم ہونا چاہیے ،معاشرے کیساتھ ساتھ حکومتوں کو بھی پڑھانے والے کی تربیت پر کام کرنا چایئے لیکن پڑھانے والے کو بھی یہ سمجھنے کی اشد ضرورت ہے کہ کس طرح اسکا ایک کمنٹ کسی سٹوڈنٹ کا پورا کئرئیر تباہ کر دیتا ہے۔
$$$123$$$
انہی رویوں نے نے تعلیم کو سرکاری اداروں سے نکال کر کارپوریٹ سیکٹر میں پھینک دیا ہے۔پرائیوٹ سکولوں نے سب سے پہلے بچوں کو اجلے لباس پہنا کر ، انہیں عزت دیکر نام نہاد ریاستی نطام تعلیم کو پہلئ ہی راونڈ میں شکست دے دی تھی
$$$123$$$
مار کٹائی اور ڈنڈے کی وحشت سے مشہوری پانے والوں کو ایک استاد کا رتبہ سمجھتے ہوئے کلاس روم اور پولیس کے انویسٹیگیشن سیل ، طالب علم اور مجرم کا فرق سمجھنا ہو گا۔۔۔۔۔
$$$123$$$
خدارا مال و دولت اور بڑی گاڑیوں سے امپریس ہونے کی اور بہت سی جگہیں ہیں سکول میں روحانی باپ ہونے کا کردار ادا کرتے ہوئے بڑے دل کا مظاہرہ کریں ہو سکتا ہے آپکی زبانی ستائش کسی کا کئیرئر بنا دے!!!
$$$123$$$
جیسا کہ آپ سب کو معلوم ہے میں ایک کتاب لکھ رہی ہوں ''وطن کے شہزادے'' کے نام سے۔جس میں وطن کے شہزادوں کے بارے میں کچھ باتیں ہیں جو سچ پہ مبنی ہیں۔۔
$$$123$$$
ہم وطن کے شہزادوں میں سے اسامہ لاشاری شہزادے کو کیسے بھول سکتے ہیں۔جن کا کلبھوشن یادیو کو پکڑوانے میں اہم کردار تھا۔۔سچ کہوں تو اسامہ لاشاری میری فیورٹ پرسنالٹی ہیں۔۔کیوں کہ انھوں نے کبھی ہمّت نہیں ہاری تھی۔
$$$123$$$
۔بچپن سے ہی اسامہ بھائی کو آرمی میں جانے کا بہت شوق تھا۔۔۔جنون کی حد تک شوق۔۔ایک بات ہمیشہ اسامہ بھائی کو بے چین کرتی تھی بچپن سے ہی۔ان کا بس نہیں چلتا تھا وہ جلدی سے بڑے ہوجائیں اور آرمی میں جائیں۔اسامہ لاشاری بھائی کو الفا بروو چارلی ڈرامہ بہت پسند تھا۔ اور جب بھی وہ کسی شہید کے بارے میں سنتے تھے تو کہتے تھے۔
$$$123$$$
۔۔''یار کتنے خوش نصیب ہوتے ہیں نہ وہ لوگ جن کو وطن کی رکھوالی کا ذمہ ملتا ہے۔
$$$123$$$
کتنے خوش نصیب ہوتے ہیں نہ جو وطن کے عشق میں قربان ہوجاتے ہیں۔۔کاش میں بھی شہید ہو جاؤں کاش میں بھی اپنے وطن کے لئے کچھ کر سکوں'' اور اللہ تعالیٰ نے ان کی سن لی اور شہادت جیسے رتبے سے نوازا۔۔
$$$123$$$
اسامہ بھائی ایک بار ریجیکٹ ہوگئے تھے کمیشنڈ آفیسر کے طور پہ بھرتی نہیں ہوسکے۔۔جس کی وجہ سے وہ تھوڑا دل برداشتہ ہوئے تھے۔لیکن کبھی ہمّت نہیں ہاری۔
$$$123$$$
انھوں نے ایم بی اے کرنے کے بعد آئی ایس آئی جوائن کر کے اپنے خوابوں کو تعبیر دی۔۔بہن بھائیوں میں دوسرے نمبر پہ تھے۔۔۔اسامہ بھائی کا نکاح ہوا تھا اور تین ماہ بعد رخصتی تھی۔۔کیوں کہ وہ ایک اہم میشن میں تھے تو چھٹی پہ نہیں آسکتے تھے۔۔
$$$123$$$
سوشل میڈیا پہ ہر طرف ایک پوسٹ گردش کر رہی جس میں کہا ہے کہ اسامہ لاشاری بھائی کو 27 گولیاں لگی تھیں یہ جھوٹی خبر ہے۔
$$$123$$$
۔دراصل اسامہ لاشاری کلبھوشن یادیو کے ایک بڑے مہرے کو پکڑنے والے تھے۔۔۔واضح رہے غداروں نے بلوچستان کو اپنی ہائی وے بنا رکھا تھا دشمنو ں نے کئی طرح سے خود کو کیمو فلاج کیا ہوا تھا لیکن اسامہ لاشاری ان تک پہنچنے میں کامیاب ہوچکے تھے۔۔
$$$123$$$
جب غدار کو معلوم ہوا اس نے وہاں سے بھاگنے کی کوشش کی اسامہ لاشاری اپنی گاڑی لیکر اس کا پیچھا کرنے لگے۔
$$$123$$$
اور ساتھ ساتھ ہیڈ کوارٹر کو بھی رپورٹ کر رہے تھے دشمن نے گاڑی کو تیزی سے سڑکوں پہ بھگانا شروع کردیا۔اسامہ لاشاری بھائی کی گاڑی میں ان کے ہمراہ چار اور لوگ تھے۔
$$$123$$$
اسامہ لاشاری نے بھی اپنی گاڑی کی سپیڈ فل کردی ٹائر سڑکوں پر چڑچڑاتے ہوئے شعلے اگلنے لگے سب کی نگاہیں سڑک سے زیادہ دشمن کی گاڑی پہ مرکوز تھیں۔۔۔لیکن اچانک گاڑی ہوا میں اچھلی یہ اسقدر زور دار جھٹکا تھا کہ اسامہ لاشاری ڈرائیونگ سے اچھل کر سڑک پر آگرے اور ان کا سرزورسے پتھر پر لگا جس کی وجہ سے اسامہ لاشاری فوراً شہید ہوگئے اور ان کے دوست شدید زخمی ہوئے۔
$$$123$$$
۔۔لیکن ان کا میشن مکمل ہوگیا تھا کیوں کہ آئی ایس آئی نے اپنے اس شہید کی دی معلومات پر غیر ملکی جاسوسوں کو گرفتار کرلیاتھا۔
$$$123$$$
اللہ پاک شہید کے درجات بلند فرمائے آمین
$$$123$$$
ایک طرف کورونا نے دنیا کو اپنی لپیٹ میں لے رکھا ہے مگر اس مرحلے پر بھی امریکہ نے اس خونی وبا کے خاتمے کے حوالے سے چین کے خلاف خاصی منفی روش اپنا رکھی ہے تو دوسری جانب بھارت اپنی مسلم دشمنی کی دیرنہ روش پر رواں دوں ہے ۔بھارتی میڈیا کی مسلم دشمنی اب کسی دلیل کی محتاج نہیں رہ گئی ہے ،الیکٹرانک میڈیا سے لے کر پرنٹ میڈیا تک کھل کر مسلم دشمنی کا ایجنڈا چلایا جارہا ہے ۔
$$$123$$$
کانگریسی حکومتوں میں قدرے تکلف تھا لیکن گزشتہ دو پارلیمانی الیکشن میں بی جے پی کی لگاتار کامیابی کے بعد زیادہ تر بھارتی میڈیا ہاوسز اور بھارتی اینکرز نے وہ تکلف بھی بالائے طاق رکھ دیا ، اب تو ڈنکے کی چوٹ پر بغیر رائی پہاڑ اور بغیر دھوئیں کے آگ لگانے کا کھیل سرعام کھیلا جارہا ہے ۔
$$$123$$$
کورونا جیسی مہلک بیماری پر بھارتی میڈیا کوبھارت سرکار کے اقدامات کی لاپرواہی پر اگرچہ سوال اٹھانے چاہیے تھے لیکن ہفتوں تک بھارتی میڈیا ہاؤسز میں سناٹاچھایا ہوا تھا لیکن تبلیغی جماعت کا قصہ سامنے آتے ہی بھارتی میڈیا کے تن مردہ میں گویا جان پڑ گئی۔
$$$123$$$
ایک ساتھ کئی بھارتی نیوز چینلوں نے تبلیغی جماعت کے نام پربھارتی مسلمانوں پرہلہ بول دیا ۔اس معاملے پر بحث شروع ہوگئی،اس کے بعد RSS کے شرپسندوں کے آئی ٹی سیل نے اپنا کام شروع کر دیا۔سالوں پرانے ویڈیوز نکال کر انہیں مسلمانوں سے منسوب کرکے ہندواکثریت کے ذہنوں میں یہ بات ڈالنے کی پوری کوشش کی گئی کہ مسلمان سازشا کورونا وائرس پھیلانے میں لگے ہوئے ہیں۔
$$$123$$$
اس شرا نگیزی کی وجہ سے بھارت کے مختلف علاقوں پر مسلمانوں پر حملے شروع ہوگئے ہیں۔
$$$123$$$
ہندو اکثریت میں مسلم منافرت کا جذبہ کس قدر بھر دیاگیاہے اس کا اندازہ ان مثالوں سے لگا لیں :دلی کے علاقے” شاستری نگر“ میں ایک سبزی فروش کو اس لیے نکال دیا گیا کہ وہ مسلمان تھا۔ ویڈیو بنانے والا شخص کہتا ہے کہ کہ جنتے بھی سبزی فروش ہیں ان کے کاغذات چیک کرو اگر مسلمان نکلے تو انہیں فورا بھگا دو یہ لوگ وائرس پھیلا رہے ہیں۔
$$$123$$$
اترکھنڈ کے قصبے ”ہلدوانی میں رامپور روڈ “پر جاوید پھلوں کی دکان لگاتا ہے ۔دو دن پہلے آدھا درجن کے قریب ہندو غنڈے پہنچے اور کورونا وائرس کا الزام لگاتے ہوئے دکان بند کرا دی،پڑوسی دکان غیر مسلم تھا اس نے غنڈوں سے ڈرتے ڈرتے پوچھا کیا میں بھی دکان بند کردوں؟ اس پر جنونی ٹولے نے کہا کہ تم دکان کھولے رہو، کیوں کہ مسلمانوں کی وجہ سے یہ وبا پھیل رہی ہے ،تمہیں ڈرنے کی ضرورت نہیں ،ہمارا نمبر نوٹ کرلو اگر کوئی مسلمان دکان کھولے تو ہمیں خبر کر دینا۔
$$$123$$$
یاد رہے کہ6اپریل کو جنوبی بھارت کے صوبے ”کرناٹک “کے” باگل کوٹ ضلع کے بدری گاؤں “میں چار ماہی گیر دریائے کرشنا میں مچھلی پکڑرہے تھے۔اچانک ہی گاؤں والوں نے انہیں گھیر لیا،ہندو ماہی گیروں کو تو چھوڑ دیا گیا لیکن مسلمانوں پر کورونا پھیلانے کا الزام لگاتے ہوئے انہیں زودکوب کرنا شروع کر دیا۔وہ لوگ گڑ گڑاتے رہے مگر ہجوم پر کوئی اثر نہیں پڑا۔
$$$123$$$
اس تناظر میں دہلی کے نوئڈا علاقے میں بھارت کی معروف نیوز ایجنسی ”ANI“ نے قرنطینہ کیے گئے مسلم افراد کے خلاف جھوٹ پر مبنی خبر یں چلائیں۔اس کے علاوہ یہ بات بھی قابل ذکر ہے کہ دہلی کی جواہر لعل نہرو یونیورسٹی (جے این یو)میں ایک نئے قسم کا تنازع پیدا ہو گیا ہے بلکہ ایسا لگتا ہے کہ یونیورسٹی انتظامیہ نے جان بوجھ کر پیدا کیا ہے۔
$$$123$$$
یونیورسٹی میں RSSکے مشہور کارکن ”ساروکر “کے نام والے سائن بورڈ پر کسی نے سیاہی مل دی اور کچھ نامعلوم افراد نے ساورکر کے نام پر کالک لگا کر ”ڈکٹرا مبیڈ کر “کا نام لکھ دیا اور ساتھ میں قائداعظم محمد علی جناح کا پوسٹر بھی لگا دیاگیا۔
$$$123$$$
یاد رہے کہ ڈکٹرا مبیڈ کر نے بھارتی آئین تحریر کیا تھا ۔لیکن پچھلے چند روز میں کچھ بھارتی حلقے اس سارے معاملے کو بھی ہندو مسلم منافرت کا نام دینے پر تلے ہوئے ہیں اور اس قسم کے کئی دوسرے واقعات بھی روز بروز بڑھ رہے ہیں۔یہ بات بھی خاصی اہمیت کی حامل ہے کہ مودی نے ایک ہفتہ قبل کہا تھا کہ امریکہ کو ملیریاکے خاتمے کی دوا کسی طوربرآمد نہیں کی جائے گی مگر جب ٹرمپ نے اس حوالے سے مودی سرکار کے خلاف قدرے سخت موقف اپنایا اور بھارتی حکومت کی سرزنش کی تو مودی حکومت گویا اسی تنخواہ پر کام کر نے پر رضامند ہوگئی۔
$$$123$$$
یاد رہے کہ بھارتی وزیر اعظم اور امریکی صدر مزاج کے اعتبار سے خاصی مطابقت رکھتے ہیں اور اکثر اوقات بے سروپا باتیں کرنے کی خصوصی مہارت سے لیس ہیں۔توقع کی جانی چاہیے کہ دہلی کا حکمران ٹولہ اور امریکی سربراہ کم از کم کورونا کے معاملے اور ناتواں کشمیریوں کی حالت زار کو مدنظر رکھتے ہوئے مثبت رویہ اپنائیں گے تاکہ کورونا جیسی مہلک وبا کے خاتمے میں اپنا انسانی فریضہ نبھا سکیں اور دنیا اس آسمانی آفت سے قدرے مناسب انداز سے نمٹ سکے۔
$$$123$$$
*میرے وطن کی جانب میلی نگاہ سے دیکھنے والے ہمارا وعدہ ہے تجھ سے ہم تیری ہستیاں مٹا دیں گے*
$$$123$$$
کتنے خوبصورت ہوتے ہیں وطن کہ یہ شہزادے اپنا آپ اپنا سب کچھ اپنی جوانی سب وطن پہ قربان کر دیتے ہیں بغیر کسی لالچ بغیر کسی نام کہ جانتے ہو؟ وطن کے اس شہزادے کی عمر کتنی تھی؟ صرف اکیس سال۔۔چار بہن بھائیوں میں سب سے بڑے تھے۔بابا محمد سلیم انجینئر تھے اور بیرون ملک نوکری کرتے تھے۔
$$$123$$$
اس وجہ سے عبدالمعید شہید گھر کے تمام امور خود سر انجام دیا کرتے تھے۔
$$$123$$$
کمال کا جذبہ تھا اس شہزادے کا۔۔ویسے تو وطن سے محبت کرنا ایک فطری عمل ہے۔۔لیکن وطن کی رکھوالی کا ذمہ ہر ایک کہ نصیب میں کہاں ہوتا ہے۔۔۔عبدالمعید ایک زندہ دل انسان تھے۔بچپن سے ہی آرمی میں جانے کا شوق تھا۔
$$$123$$$
۔وطن کے شہزادے کو وطن کے لئے کچھ کر گزرنے کی خواہش تھی۔
$$$123$$$
*ہاں مجھے عشق ہے بے پناہ عشق ہے اس سر زمین سے سبز ہلالی پرچم سے*
$$$123$$$
وطن کا شہزادہ۔ہمیشہ اپنے بھائیوں اور کزنز کو آرمی جوائن کرنے کی تلقین کرتا رہتا تھا۔۔۔عبدالمعید ایک ماہ قبل پاس آؤٹ ہوئے تھے۔ شہادت سے 22 روز قبل میران شاہ میں بحیثیت سیکنڈلیفٹیننٹ کا چارج سنبھالا اور میران شاہ میں دشمنوں کے ناپاک عزائم کو خاک میں ملاتے ہوئے جام شہادت نوش کی۔
$$$123$$$
*خوب تھیں مد بھری سی وہ آنکھیں سنا ہے بسی تھی آرزوئیں شہادت ان میں*
$$$123$$$
*اللہ پاک شہید کے درجات بلند فرمائے آمین*
$$$123$$$
بھارتی حکمرانوں نے آنے والے دنوں میں اگر اپنی منفی روش تبدیل نہ کی تو سماجی اور معاشی بحران کی نظر ہو کر ناقابل تلافی نقصا ن اٹھائیں گے
$$$123$$$
یوں تو ہندوستانی حکمران پچھلے 75سالوں سے ہر ممکن کوشش کر رہے ہیں کہ موجودہ ہندوستان کا قصہ جس قدر جلد ہو سکے تمام ہو جائے مگر مئی 2014 میں مودی کے حکومت سنبھالنے کے بعد سے تو اس سلسلے نے گویا ایک تحریک کی شکل اختیار کر لی ہے اور ہر آنے والے دن کے ساتھ ’بی جے پی‘ اور’ آر ایس ایس ‘ اجتماعی خودکشی کی روش پر کچھ زیادہ ہی تیزی کے ساتھ رواں دواں ہو چکے ہیں۔
$$$123$$$
اس صورتحال کا جائزہ لیتے ہوئے باشعور مبصرین نے کہا ہے کہ 15اگست 1947 کو جب موجودہ بھارت دنیا کے نقشے پر نمودار ہو ا تب انسان دوست حلقوں کی رائے تھی کہ کیوں کہ بھارتی حکمران لگ بھگ ایک ہزار سال تک غلامی میں رہ چکے ہیں لہذا انہیں یقینا علم ہوگا کہ محکموم قوموں اور افراد کی نفسیات کیا ہوتی ہے لہذا وہ شاید معقولیت کی راہ اپنائیں گے مگر پچھلی پونی صدی کی تاریخ نے ثا بت کیا کہ دہلی کے حکمران ٹولے نے اپنے شرمناک ماضی سے کوئی سبق نہیں سیکھا ،تبھی تومقبوضہ کشمیر اور بھارت کے دیگر علاقوں میں دہلی سرکار نے غیر انسانی روش نہ صرف بدستور جاری رکھی ہوئی ہے بلکہ ہر گزرتے دن کے ساتھ اس میں شدت آتی جا رہی ہے ۔
$$$123$$$
حالیہ ہفتے میں دہلی میں واقع نظام دین اولیاء اور اس کے نوا ح میں بھارتی مسلمانوں اور دیگر اقلیتوں پر عرصہ حیات تنگ کر دیا ہے جس کے نتیجے میں بھارتی سیاست اور معاشرت تباہی کے گڑھے میں گرنے کو ہے اس تناظر میں یہ بات بھی قابل ذکر ہے کہ عالمی سطح پر کورونا کی وبا نے ایسی تباہی مچا رکھی ہے جس کی مثال معلوم نسانی تاریخ میں نہیں ملتی مگر اس مرحلے پر بھی مودی سرکار کشمیریوں اور مسلمانوں کو نقصان پہنچانے سے باز نہیں آرہی ۔
$$$123$$$
ایشیائی ترقیاتی بینک(اے ڈی بی) نے کمزور عالمی منظر اور گھریلو سطح پر کورونا وائرس سے نمٹنے کیلئے کے گئے اقدامات کے پیش نظر رواں مالی سال میں ہندوستان کی ترقی کے اندازے کو کم کرکے 4فیصد پر رہنے کا تخمینہ لگاتے ہوئے کہا ہے کہ2020-21 میں یہ 2.6فیصد تک جا سکتا ہے ۔
$$$123$$$
اے ڈی بی نے ایشین ڈیولپمنٹ آؤٹ لک 2020میں کہا ہے کہ ہندوستان کی مجموعی گھریلو منصوعات کی ترقی کی شرح اگلے مالی سال میں 2.6فیصد تک پہنچ سکتی ہے ۔
$$$123$$$
یاد رہے کہ بھارت میں مالی سال 2019 میں ترقی کی شرح 0.5 فیصد رہی تھی۔اے ڈی بی کے چیف اکونومسٹ یاسو یاکی سوادا نے کہا کہ کورونا وائرس نے عالمی ترقی کو اور ہندوستان میں ترقی کو ٹریک پر آنے میں متاثر کیا ۔انہوں نے کہ وبا کے زیادہ دیر تک چلنے پر عالمی معیشت میں گہرا بحرن آجائے گا اور ہندوستانی معیشت بھی اس سے متاثر ہوگی۔۔اگر ہندوستان میں کورونا تیزی سے پھیلتا ہے تو اقتصادی سرگرمیوں پر بھی روک لگ جائے گئی۔
$$$123$$$
اے ڈی بھی نے مالی سال 2020میں مطالبات متاثر ہونے اور تیل کی قیمتوں میں کمی سے ہندوستان میں مہنگائی کی شرح 3فیصد پر رہنے اور پھر مالی سال 2021میں اس سے بڑھ کر 8.3فیصد پرپہنچنے کا اندازہ ہے۔اے ڈی بھی نے مالی سال 2020میں کرنٹ اکاوئنٹ خسارہ کے جی ڈی پی کے3.0فیصد پر رہنے کا امکان ظاہر کیا ہے ۔دوسری جانب کورونا وائرسکووڈ 19کے پیش نظر طیارہ سروس پر سخت پابندی جون تک جاری رہنے سے گھریلو سطح پر اس صنعت کو تقریباً 884ملین ڈالر کے نقصان کا اندازہ ہے جبکہ 22لاکھ سے زائد افراد کا روزگار داؤ پر لگا ہوا ہے۔
$$$123$$$
انٹرنیشنل ائیر ٹرانسپورٹ ایسوسی ایشن (آئی اے ٹی اے)نے ایشیا بحرالکاہل کے علاقے کے حالات پر جاری اپنی رپورٹ میں کہا ہے کہ اگر ہوائی سفر پر پابندی تین ماہ تک جاری رہتی ہے اور اس کے بعد آہستہ آہستہ پابندی ہٹائی جاتی ہے تو اس سال علاقے میں مسافروں کی تعداد 37فیصد کم رہ جاتی ہے ۔اس سے 88ارب ڈالر کا نقصان ہو گا۔
$$$123$$$
آئی اے ٹی اے نے رکن ممالک کی حکومتوں سے فضائی شعبے کے لئے امدادی پیکیج کا مطالبہ کیا ہے۔ ہندوستان کے بارے میں رپورٹ میں کہا گیا ہے کہ جون کے آخر تک سخت پابندی رہنے سے مسافروں کی تعداد میں 6کروڑ85لاکھ 55ہزار کی کمی آئے گی جو کہ تقریبا 36فیصد ہے۔اس سے ہوا بازی کی صنعت کیلئے 8.883ملین ڈالر کے ریونیور کا نقصان ہوگااور 47.22لاکھ لوگ بے روزگار ہو جائیں گے۔
$$$123$$$
ملک کی جی ڈی پی کو طیارہ سروس کی کساد بازی سے 271.1کروڑ ڈالر کا نقصان ہو گا۔ایشیا بحر الکاہل خطے کیلئے ایٹا کے علاقائی نائب صدر کونارڈکلفورڈ نے کہا کہ ہر ملک میں مسافروں کی تعداد میں گرواٹ کی سطح کم یا زیادہ ہو سکتی ہے لیکن حتمی نتیجہ اایک ہی ہے۔ائیر لائن کمپنیاں اپنا وجود بچانے کیلئے لڑ رہی ہیں۔ان کے سامنے نقدی کا بحران ہے اور اتھل پتھل کے اس دور میں اپنا وجود بچانے کیلئے اانہیں مالی امدادکی بلا تاخیر ضرورت ہے ۔
$$$123$$$
ایشیا بحر الکاہل کے ممالک میں آسٹریلیا،نیوزی لینڈ اور سنگا پور کی حکومتوں نے ہوا بازی کی صنعت کیلئے ریلیف پیکیج کا اعلان کیا ہے لیکن ہندوستان، انڈونیشیا اور دیگر ممالک نے اس سلسلے میں تا حال کچھ نہیں کیا۔بہر کیف اس تمام پس منظر میں شاید یہ کہا جا سکتا ہے کہ بھارتی حکمرانوں نے آنے والے دنوں میں اگر اپنی منفی روش تبدیل نہ کی تو سماجی اور معاشی بحران کی نظر ہو کر ناقابل تلافی نقصا ن اٹھائیں گے۔
$$$123$$$
ہیلو یار کہاں ہو تم کلاس کب کی اسٹارٹ ہو چکی ہے جلدی آن لائن آؤ ورنہ اٹینڈینس شارٹ ہونے کی وجہ سے سر تمہیں پیپر میں نہیں بیٹھنے دیں گے اور تم پیچھے رہ جاؤ گے جلدی پہنچو۔
$$$123$$$
تمہیں تو پتا ہے یار میرے پاس لیپ ٹاپ نہیں ہے اور ہمارے ہاں کل سے لائٹ بند ہونے کی وجہ سے موبائل کی پاور فل لو ہے ادھر کلاس میں شمولیت کی ادھر موبائل آف۔۔۔
$$$123$$$
یہ ہے آجکل ہر ایک اسٹوڈنٹس کے ساتھ بیتنے والی روداد کہیں لیپ ٹاپ ہیں تو نیٹ اویل نہیں ہے کہیں نیٹ اویل ہے تو لیپ ٹاپ نہیں ہے کہیں دونوں چیزیں نہیں ہیں تو موبائل ہے اور اگر موبائل اویل ہے تو بعض اسٹوڈنٹس کی جیب خرچی اتنا ساتھ نہیں دیتی کہ وہ آئے دن نیٹ پیکجز کریں اور آنلائن آ کے کلاسز لیں۔
$$$123$$$
ایسے میں کئی اسٹوڈنٹس کی رائے لی گئی کہ آیا کہ یونیورسٹی والوں سے بات نہیں کی اس بارے میں کہ سر ہمارے پاس فسلٹیز اویل نہیں ہیں تو پتہ چلا کہ ان کے سامنے رونا الٹا گلے پڑ گیا یونیورسٹی والوں نے ہمارے سامنے کئی ساری شکیں رکھ دی ہیں جن کو مانو تو بھی حالت غیر اور نہ مانو تو بھی غیر۔
$$$123$$$
یونیورسٹی والوں کا کہنا ہے جنکے پاس لیپ ٹاپ اور نیٹ(وائی فائی) اویل نہیں ہے انھیں لیکچرز واٹس ایپ کر دیئے جائیں گے اور جن کو ایسے میں بھی مسئلہ آتا ہے وہ اپنا سمیسٹر فریز کروا لیں۔
$$$123$$$
پنجابی میں کہتے ہیں نا
$$$123$$$
''کراں گے تے مراں گے نا وی کراں گے فر وی مراں گے''پہلی بات بندا پوچھے ایسا اسٹوڈنٹ جس کے پاس ہو ہی کی پیڈ والا موبائل وہ واٹس ایپ کیا ہوا میں خلا میں چلائے گا؟ اور چلو پل بھر کو مان لیا کہ ساری فسیلیٹیز اویل ہیں نیٹ بھی موجود ہے لیپ ٹاپ بھی ہے موبائل بھی ہے وائی فائی بھی اویل ہے اب پہلو یہ نکلتا ہے اگر یہ سب چلا بھی لیا تو کیا آپکو لگتا ہے آن لائن پڑھانا اور ''فیس ٹو فیس'' پڑھانا ایک جیسا ہے؟ ''فیس ٹو فیس'' ہونے سے لیکچرر اپنے اسٹوڈنٹس سے کوئز کر سکتا ہے انھیں جس بات کی سمجھ نہ آئے وہ سمجھ سکتا ہے پوچھ سکتا ہے ''فیس ٹو فیس'' کلاس لیول پر آئے دن چھوٹے موٹے ٹیسٹ لے کر اسٹوڈنٹس کی چیکنگ کی جا سکتی ہے آیا کہ ان کے کچھ پلے پڑ رہا ہے یا نہیں اب میں پوچھنا چاہوں گا کیا یہ سب آن لائن کر پانا ممکن ہے؟میرے خیال سے تو آن لائن صحیح سے آواز اسٹوڈنٹس تک پہنچانا بھی مشکل ہوتا ہے
$$$123$$$
دوسری بات اگر اسٹوڈنٹس سمیسٹر فریز کروا لیتے ہیں تو اس میں نقصان کس کا؟ یونیورسٹی والوں کا؟ نہیں نا نقصان تو اسٹوڈنٹس کا ہے انکا سارے کا سارا ٹائم ضائع ہو گیا نا پڑھائی میں چند پل بھی پیچھے رہ جانا سب کچھ کھو جانے کے مافق ہوتا ہے۔
$$$123$$$
کافی نامور یونیورسٹیز جیسا کہ قائداعظم،جی سی وغیرہ نے تمام حالات کو مد نظر رکھتے ہوئے آن لائن کلاسز کا سلسلہ ختم کر دیا مگر کچھ کو عقل ابھی تک نہیں آئی۔۔
$$$123$$$
تیسری اور اہم بات یونیورسٹیز کے ہاسٹلز میں رہنے والے بچوں کی حالات زندگی سے ہے جنکا سامان اٹھوا کر گھر بھیج دیا گیا اور سمیسٹر فیس ہتھیا لی گئی اب بندا پوچھے کہ سمیسٹر فیس میں صرف اکیڈمک فیس شامل نہیں ہوتی اس میں کافی سارے ایسے ڈیوس شامل ہوتے ہیں جن سے ہم صرف اور صرف یونیورسٹی میں رہ کر مستفید ہو سکتے ہیں اگر صرف پڑھانا ہی ہے آن لائن تو یونیورسٹی والوں کا حق تو یہ بنتا ہے اکیڈمک ڈیوس کاٹ کے باقی ساری فیس اسٹوڈنٹس کو واپس کر دیں تا کہ ہمیں بھی تو پتہ چلے کہ کچھ ہمارا فائدہ ہی ہو رہا۔
$$$123$$$
نہیں تو جیسا سننے میں آ رہا صرف اور صرف آن لائن سٹڈی ہو گی اور پیپرز آنے تک حالات کے مطابق پیپرز کا شیڈول جاری کر دیا جائے گا اور پیپرز کے بعد نئے سمیسٹر میں پر موٹ کر دیا جائے گا یعنی ''آم کے آم گٹھلیوں کے دام'' یونیورسٹی والوں کی تو موجیں لگ گئیں تینوں صورتوں میں نقصان کس کا اسٹوڈنٹس کا اور فائدہ کس کا یونی والوں کا۔یہ تو وہ بات ہو گئی۔''آگے کنواں ہے پیچھے کھائی ہے۔دُہائی ہے دُہائی ہے دُہائی ہے''خدارا رحم کرو ان معصوم جانوں پر بچوں کے مستقبل کا سوال ہے یہ کوئی لڈو کی گیم نہیں چل رہی کہ کہیں غلطی کتاہی ہو گئی تو پھر سے نئے سرے سے شروع کر دیں گے یہ پڑھائی ہے پڑھائی۔۔۔۔
$$$123$$$
فحاشی کیا ہے۔کیا فحشہ فقط طوائف ہے۔کیا جسم سے آستین کا سرکنا فقط فحاشی ہے۔بالکل نہیں۔فحاشی فقط عریانی کے متعلق نہیں ہے۔بلکہ فحاشی معاشرے کے مجسمے پر ایسا وار ہے جو معاشرے کی شکل تبدیل کر دیتا ہے جس کا اثر دیرپا رہتا ہے۔ہمارے ہاں فحاشی کو فقط عریانی سے جوڑ دیا گیا جو کہ غلط ہے۔ کوٹھے پر بیٹھی طوائف کی عریانی اس کی اپنی ذات تک محدود ہوتی ہے۔
$$$123$$$
بلکہ بقول سعادت حسن منٹو اس کا فائدہ یہ ہوتا ہے کے معاشرے میں شریف زادوں کی پہچان اچھی طرح ہو جاتی ہے۔ تاریخِ عالم سے زرا فحاشی کا مطلب سمجھتے ہیں۔ سقراط کےدور میں شاہ کے دربار میں جھوٹ کی فحاشی پھیلانے والے درباری،ملّا اور امراءنے سقراط کی جان لے لی۔اس طرح اس فحاشی کی وجہ سے ایک عہد ایک دانشور سے محروم ہوگیا۔
$$$123$$$
مگر فحشہ فقط طوائف ہے۔
$$$123$$$
ہٹلر کا دستِ راست گوئبلز جو کہ نسل کشی کی تشہیر کا ماہر تھا۔ جو نفرت کی فحاشی کا علمبردار تھا۔ جس کی وجہ سے ایک زمانہ انتقام کی آگ میں بھسم ہوا۔یہ فحاشی ہی تھی جو ہولو کاسٹ کا سبب بنی۔اور ملائیت کے بارے میں کیا خیال ہے۔ آخر کیوں یہ معاشرہ منبر سے دھاڑتے شیخ کی فرقہ وارانہ فحاشی پر چپ رہتا ہے جو باہمی تصادم کا باعث بنتی ہے۔فقط اس لیے کیوں کہ وہ دستار پوش ہے۔
$$$123$$$
اور ہمارے معاشرے میں دستار پوش کی بہت عزت ہے۔خیر چھوڑو لعن طعن کے لیے طوائف جو یے۔زرا آئیےتاریخ کے آتشی قرطاس پر مملکت خدادا کے سُلگتے سانحات کو بیان کرتے ہیں۔کیا اس ملک نے مولوی تمیزالدین،ڈوسو،اگرتلہ اور بھٹوقتل کیس کی صورت میں انصاف کی فحاشی نہیں دیکھی۔ کیا یہ ملک 1956اور 1962 کے دساتیر کی صورت میں دستوری فحاشی بھول گیا۔آج کا نوجوان اگر نسوانی پوشاک کو فحاشی سمجھتا ہے تو وہ کچلاک ، رتو ڈیرو،کراچی آپریشن اور ماڈل ٹائون سے نا آشنا لگتا ہے کیوں کہ وہاں بندوق کی فحاشی تھی۔
$$$123$$$
آمریت پر قہقہ لگانے والا خدائی فوجداری کا جمِ غفیر جمہوری اقدار کیا سمجھے۔لاہور اور اٹک کے قلعوں میں خوف کی فحاشی طوائف کی فحاشی سے کم تو نہیں تھی۔حبیب جالب ،عاصمہ جہانگیر،جلیلہ حیدراور مشال خان کو برداشت نہ کرنے والا معاشرہ شخصی آزادی کی فحاشی کو ترویج دیتا ہے اور معاشرے میں گھٹن پیدا ہوتی ہے۔ ریاضی کے کلیوں کو جھٹلاتے الیکشن رائے شماری کی فحاشی اور جمہوریت کو سبوتاژ کرتے ہیں۔
$$$123$$$
لیکن اقتدار کی دہلیز پر ماتھا ٹیکنے والے فحاشی میں تمیز نہیں کر سکتے۔املاک کے سامنے سر بسجود افراد کے نزدیک فحشہ فقط طوائف ہی ہے۔قوم کی بجائے ہجوم اخلاقیات کا نقیب نییں بلکہ فسطائیت کا پرچار ہوتا ہے۔آمریت کی چھتنار میں پلنے والے سیاسی فرعون افتادگانِ خاک کی نہیں بلکہ ذاتی مفاد کی بات کرتے ہیں۔غیرت کے نام پر اپنی مائوں بہنوں کا گلا دبانے والے سوچ کی فحاشی کا شکار ہوتے ہیں۔
$$$123$$$
ان کے نزدیک ہوس کے نشتر سہنے والی طوائف بدکردار ہے مگر طاغوتی قوتوں کو بڑھاوا دینے والے افراد ملائکہ۔عورت کے بدن پر چٹکلے اور بزلہ سنجی کرنے والے افراد فاطمہ، مریم اور سیتا کے پیروکار نہیں ہو سکتے بلکہ وہ تو انسانیت کے نام پر بدنما دھبہ ہیں۔کسی معاشرے کا المیہ یہ نہیں ہوتا کے وہاں بدکردار طوائف راج کرتی ہے بلکہ اگر وہاں کے حکمران طبقے میں اخلاقی فحاشی ہو تو وہ ذیادہ خطرناک چیز ہے۔اور ویسے بھی اگر موئرخ کو مسئلہ ہے تو وہ سوچ کی فحاشی سے ناکہ طوائف کی فحاشی سے۔
$$$123$$$
البتہ ایک حال پر ازل سے لے کر ابد تک "اللہ رب العزت" کی ذات ہے۔ایک انسان اپنی پوری زندگی پریشانیوں میں گرا نہیں رہ سکتا۔ اسی طرح ساری زندگی وہ خوشحال نہیں رہ سکتا۔ کیونکہ ہمیں آزمائش کے لیے پیدا کیا گیا ہے۔ 
$$$123$$$
انسان کی زندگی میں حالات بدلتے رہتے ہیں۔ کبھی خوشی
$$$123$$$
کے دن ، کبھی غم کی راتیں، مصائب و مشکلات کی گھڑیاں یا کبھی راحت و سکون
$$$123$$$
کے پل ہوتے ہیں۔ یہ سب انسانی زندگی کا خاصّہ ہیں۔
$$$123$$$
پر ازل سے لے کر ابد تک "اللہ رب العزت" کی ذات ہے۔ایک انسان اپنی پوری
$$$123$$$
زندگی پریشانیوں میں گرا نہیں رہ سکتا۔ اسی طرح ساری زندگی وہ خوشحال نہیں
$$$123$$$
کیونکہ ہمیں آزمائش کے لیے پیدا کیا گیا ہے۔ 
$$$123$$$
"ألدّنیَا دار المِحَن دنیا امتحان گاہ ہے۔ ہر آنے والا انسان اپنی زندگی میں آزمایا جارہا ہے"۔
$$$123$$$
میں اللہ فرماتے ہیں۔ "ولنبلونکم بشیئ من الخوف والجوع ونقص من الاموال
$$$123$$$
والانفس والثمرات۔ (ہم آزمائیں گے تمھیں خوف سے بھوک سے جان، مال اور پھلوں
$$$123$$$
البتہ آزمائش کے حالات مختلف نوعیت کے ہوتے ہیں۔
$$$123$$$
کوئی صحتمند ہے۔ کوئی بیماری کی زد میں ہے۔ کوئی بیٹے کو قبر میں اتار رہا
$$$123$$$
ہے۔کوئی بچے کی شادی پر مٹھائی تقسیم کر رہا ہے۔ کسی کو کاروبار میں بہت
$$$123$$$
نفع ہوا۔ کسی کا بہت نقصان ہوا۔
$$$123$$$
حالات ایک جیسے نہیں رہتے۔ قرآن میں بتایا گیا۔
$$$123$$$
تلک الایام نداولھا بین الناس۔ (یہ دن ہم انسانوں کے اندر ادلتے بدلتے ہیں) 
$$$123$$$
آزمائش کا مقصد کھرے کھوٹے کی پہچان ہے۔
$$$123$$$
آزمائش کا یہ سلسلہ حضرات انبیاء کرام علیھم الصلاة والسلام سے ہے۔ توحید و
$$$123$$$
رسالت کی دعوت تبلیغ پر مخالفین کی ایذا رسانیاں سہتے رہے۔ کئی کئی ہفتے
$$$123$$$
فقروفاقہ برداشت کیا۔ وہ مایوس نہ ہوۓ۔صبر و شکر سے دعوت الہی اللہ میں
$$$123$$$
مصروف رہے۔ حضرت یوسف علیہ السلام نے ناحق قیدوبند کی صعوبتیں برداشت کیں۔
$$$123$$$
ان حالات میں بھی ناشکری سے کوسوں دور رہے۔
$$$123$$$
اللہ کی طرف سے ودیعت کی گئی
$$$123$$$
فراست و ذہانت کو استعمال کیا اور باعزت بری ہوۓ۔ 
$$$123$$$
جلدباز ہے۔ ایک مصیبت کو یاد کرکے کئی دنوں تک پریشان رہتا ہے۔ مگر کئی
$$$123$$$
نعمتیں جو اس کو عطا کی گئیں ان کی گنتی بھول جاتا ہے۔ ایک تکلیف اسے
$$$123$$$
مایوسی کے دلدل میں پہنچادیتی ہے۔ جس کی وجہ سے وہ عطا کی گئیں بےشمار
$$$123$$$
نعمتوں اور راحتوں کی ناشکری کرتا ہے۔
$$$123$$$
اسکو عسر (تنگی) تو یاد رہتی ہے مگر
$$$123$$$
اس کے بعد یسر (آسانی) یاد نہیں رہتی۔بیماری میں گزرے چند لمحے تو یاد رہ
$$$123$$$
جاتے ہیں مگر صحت و تندرستی میں گزرے کئی سال بھولا دیتا ہے۔ کسی ایک کا
$$$123$$$
مرنا نظر میں رکھتا ہے۔آس پاس کے باقی زندہ انسانوں کو فراموش کردیتا ہے۔
$$$123$$$
ایک دن کا کم کھانا ذہن نشین ہوتا ہے۔ مگر ساری زندگی پیٹ بھر کر کھاۓ پیے
$$$123$$$
داؤد طائی رحمہ اللہ فرماتے ہیں ایک مرتبہ اللہ رب العزت نے الہام فرمایا۔
$$$123$$$
داود!” اگر تجھے کھانے میں کسی وقت سڑی ہوئی سبزی مل جاۓ تو تو اس کو نہ
$$$123$$$
دیکھنا ، بلکہ اس بات کو دیکھنا کہ جب میں نے رزق تقسیم کیا تو تو مجھے یاد
$$$123$$$
 ایک بزرگ کو اللہ پاک نے الہام فرمایا کہ اے میرے بندے !
$$$123$$$
ان لوگوں سے کہہ دیجیے ان پر ذرا سے مخالف حالات آجاتے ہیں تو یہ فورا اپنے
$$$123$$$
دوستوں کے محفل میں بیٹھ کر میرے شکوے کرنے لگ جاتے ہیں۔
$$$123$$$
اعمال گناہوں سے بھرے ہوتے ہیں۔ مگر میں تو فرشتوں کی محفل میں ان کے شکوے
$$$123$$$
مصائب و مشکلات کی مدت اگرچہ دیرپا ہو مگر یہ ہمیشہ کے لیے نہیں ہوتے۔ اللہ فرماتے ہیں إن مع العسر یسرا۔ (ہر تنگی کے بعد آسانی ہے)
$$$123$$$
تعالی کسی انسان کو اس کی برداشت سے زیادہ نہیں آزماتے۔ پریشانی کا ایک
$$$123$$$
دروازہ کھولا جاۓ تو اس کے ساتھ رحمتوں کے دس دروازے بھی کھولے جاتے ہیں۔
$$$123$$$
لہذا پریشانی کے وقت انسان اپنے پاس موجود دیگر نعمتوں کو شمار کرے۔اس طرح
$$$123$$$
انسان ناشکری سے بچا رہتا ہے۔ سوچنے سمجھنے کی صلاحیت مفقود نہیں ہوتی۔
$$$123$$$
مولانا اسلم شیخوپوری رحمہ اللہ دونوں ٹانگوں سے معذور تھے مگر وہ اپنی
$$$123$$$
معذوری سے مایوس نہ ہوۓ۔ اللہ کا پیغام انسانیت تک پہنچانے کے لیے دنیا کے
$$$123$$$
کونے کونے تک گئے۔مصائب و مشکلات کے لمحوں میں صبر و شکر کا دامن مضبوطی سے
$$$123$$$
ایسے لوگوں کے لیے قرآن میں فرمایا گیا ہے۔ انما یوف
$$$123$$$
الصبرون اجرھم بغیر حساب۔ (بے شک صبر کرنے والے کو بغیر حساب کے اجر دیا
$$$123$$$
حدیث میں آتا ہے۔ جب کتاب(لوح محفوظ)بنی تو اللہ نے قلم کو
$$$123$$$
حکم دیا کہ لکھ۔ تو قلم نے اللہ کی طرف سے لکھنا شروع کیا۔ ”لا الہ الّا
$$$123$$$
انا محمد رسولی“۔پھر آگے لکھا ”من لم یستسلم بقضائی ولم یصبر علی بلائی ولم
$$$123$$$
یشکر علی نعمائی فلیتخذ ربّا سوائی“ (جو میری قضا کو تسلیم نہیں کرتا،
$$$123$$$
میری بھیجی ہوئی بلاوں پر صبر نہیں کرتا، میری نعمتوں پر شکر نہیں کرتا اس
$$$123$$$
کو چاہیے کہ میرے سواء کسی اور کو اپنا رب بنالے) لہذا مومن کی ایک بنیادی
$$$123$$$
خصوصیت یہ ہیکہ وہ اللہ کی رضا پر راضی ہوتا ہے۔
$$$123$$$
جو حالات بھی آتے ہیں اپنے
$$$123$$$
مالک سے خوش ہوتا ہے۔ اللہ پاک ہرحال میں ہمیں اپنی اطاعت کی توفیق
$$$123$$$
گذشتہ تین ماہ سے دنیا کے بیشتر ممالک کو کورونا وائرس کی وباء کا سامنا ہے جس کے باعث کئی ہزار اموا ہو چکی ہیں اور لاکھوں افراد ایسے ہیں جو اس وائرس سے براہ راست متاثر ہوئے ہیں تاہم دنیا کی آبادی کا ایک بہت بڑا حصہ اور عوام بالواسطہ طور پر اس وائرس کے پھیلنے کے سبب متاثر ہو رہے ہیں۔ حال ہی میں سامنے آنے والی خبروں کے مطابق جس جس ملک میں اس وائرس سے متاثر ہوئے ہیں وہاں پر باقاعدہ لاک ڈاؤن کے ذریعہ اس کا مقابلہ کرنے کی کوشش کی جا رہی ہے۔
$$$123$$$
لاک ڈاؤن ہونے والے ممالک میں چین، اٹلی، فرانس،لبنان،عراق،غزہ، فلسطینی مقبوضہ علاقہ،اردن،غاصب صہیونی ریاست اسرائیل، اسپین،پاکستان اور برطانیہ سمیت امریکہ کی اتحاد ی ریاستیں بھی شامل ہیں۔اسی طرح کئی ایک اور ممالک ایسے ہیں جو اس وقت لاک ڈاؤن کا سامنا کر رہے ہیں۔
$$$123$$$
صورتحال یہاں تک آ ن پہنچی ہے کہ اس وائرس سے متاثرہ افراد کا علاج کرنے والے میڈیکل اسٹاف اور ڈاکٹر بھی علاج کرتے کرتے اس وائرس کا شکار ہو رہے ہیں۔
$$$123$$$
ایک عام رپورٹ کے مطابق اس وقت دنیا کے ایک سو پچانوے ممالک اس مہلک وائرس کا شکار ہیں جس کے باعث دنیا کا نظام اور تعلق بھی منقطع ہو چکا ہے۔سیاسی وتجارتی تعلقات اور ہر قسم کے روابط محدود ہو کر رہ چکے ہیں، ہر کام ڈیجیٹل ذرائع سے انجام دینے کو ترجیح دی جا رہی ہے۔دنیا بھر میں اس وائرس کا مقابلہ کرنے کے لئے سماجی دوری کو حل قرار دیا جا رہاہے۔
$$$123$$$
غرض یہ ہے کہ اس وباء سے نمٹنے کے لئے ہر ممکنہ احتیاط اور طریقہ کار کو خاطر میں لایا جا رہاہے۔
$$$123$$$
اس طرح کے حالات میں کہ جب پوری انسانیت خطر ناک دور سے گزر رہی ہے اور ایک تجزیہ کے مطابق شاید گذشتہ کئی صدیوں میں اس طرح کا بحران دنیا کو سامنا نہیں ہوا ہے۔حالانکہ دو بڑی جنگیں پہلی جنگ عظیم اور دوسری جنگ عظیم کی تباہ کاریاں اپنی جگہ پر لیکن موجودہ صورتحال تباہ کاری سے کئی گنا زیادہ سنگینی اختیار کر چکی ہے۔
$$$123$$$
ایسے حالات میں ایک سوال جو تحقیقی حلقوں میں گردش کر رہاہے وہ یہ ہے کہ کورونا وائرس کے بعد کی دنیا کیسی ہو گی؟یقینا یہ ایک اہم سوال ہے کہ جس نے ہر ذی شعور کو جھنجھوڑ کر رکھ دیاہے۔
$$$123$$$
ان تمام تر سنگین حالات میں کہ جہاں ایک طرف کورونا وائرس ک باعث نظام زندگی متاثر ہے وہاں ساتھ ساتھ دنیا میں ان ممالک اور علاقوں کی بات بھی سامنے آنا بہت ضروری ہے کہ جو نہ صرفاس وباء سے نبرد آزماہیں بلکہ ساتھ ساتھ عالمی صہیونزم اور ظلم کا شکار ہیں۔
$$$123$$$
اس عنوان سے ہمارے سامنے آج کی موجودہ صورتحال میں فلسطین کا مسئلہ سب سے اہمیت کا حامل ہے، اسی طرح کشمیر میں بھی بھارت کی ریاستی دہشت گرد ی کا سلسلہ جار ی ہے، شام کے سرحدی علاقوں پر ترک افواج کی جارحانہ کاروائیوں سے بھی پردہ پوشی نہیں کی جا سکتی، یمن پر جاری سعودی جارحیت بھی انسانیت کے چہرہ پر سیاہ کلنک کی مانند واضح نظر آ رہی ہے۔ایران پر امریکی معاشی دہشت گرد ی بھی جاری ہے، حالان کہ ایران بھی چین، اٹلی، اسپین، فرانس کے بعد پانچواں ایسا ملک ہے کہ جہاں اموات کی شرح زیادہ ہوئی ہے۔
$$$123$$$
لیکن اس صورتحال میں بھی امریکی صدر ٹرمپ کی جانب سے مسلسل پابندیوں کو سخت کیا جا رہاہے اور میڈیکل امداد پر بھی پابندی عائد کی گئی ہے۔کورونا وائرس کی اس دنیامیں عالمی سامراج اور صہیونزم کی دنیا اپنے ظالمانہ عزائم سے باز نہیں آ رہی ہے اور دنیا کے مظلوم خطوں پر مظالم اور جبر کا سلسلہ جاری ہے۔ایسے حالات میں یہ سوال زیادہ اہمیت کا حامل ہوتا جا رہاہے کہ کورونا وائرس کے بعد کی دنیا کیسی ہو گی؟
$$$123$$$
اسی سوال کے عنوان سے حال ہی میں لبنان کی ایک بہت بڑی سیاسی شخصیت اور اسلامی مزاحمت کے قائد اور حزب اللہ لبنان کے سربراہ سید حسن نصر اللہ نے ایک ٹیلی ویژن تقریر میں اس سوال کو اٹھاتے ہوئے اس کا جواب دیا ہے۔
$$$123$$$
سید حسن نصر اللہ نے اپنی گفتگو میں یہ سوال اٹھاتے ہوئے کہ کورونا وائر س کے بع دکی دنیا کیسی ہو گی؟ کہا ہے کہ آج ہم دنیا میں ایسی صورتحا ل کا سامنا کر رہے ہیں کہ جس کی طول تاریخ میں مثال نہیں ملتی۔کم سے کم دوسری جنگ عظیم کے بعد سے اب تک یہ صورتحال کسی بھی عالمی جنگ سے زیادہ خطر ناک ہے۔انہوں نے اپنی گفتگو میں اس بات کی طرف اشارہ کیا ہے کہ ممکن ہے کہ کورونا وائرس کے خاتمہ کی بعد کی دنیا کو ایک نئے عالمی نظام اور نئی صورتحال کا سامنا ہو۔
$$$123$$$
جیسا کہ پہلی جنگ عظیم کے بعد دوسری جنگ عظیم اور پھر سوویت یونین کے بعد مشرقی و مغربی یورپ کے خاتمہ کے بعد ان سب کے بعد ایک نیا عالمی نظام وجود میں آیا۔آج جو کچھ وقوع پذیر ہو رہا ہے وہ ماضی کی تمام عالمی جنگوں سے بڑھ کر ہے۔کیونکہ وہ (وائرس) دنیا میں ہر خطے اور ہر جگہ میں داخل ہو چکاہے۔آج جو کچھ بھی دنیا میں ہو رہاہے اسکی بنیاد ثقافتی، اعتقادی، دینی،فکری،فلسفی اور جو کچھ بھی ان سے مربوط ہے کو ایک چیلنج درپیش ہے اور یہ ایک زلزلہ ہے جو آ رہا ہے۔
$$$123$$$
کورونا وائرس کے بعد کی دنیا میں اہم مرحلہ دنیا کی حکومتوں کو درپیش چیلنج ہے۔ جس میں ایک بڑا چیلنج اقوام متحدہ کے اپنے موثر ہونے کا چیلنج ہے اور عالمی سطح پر بڑے بڑے اتحادیوں کو اپنے موثر ہونے کا چیلنج بھی درپیش ہے۔نہیں معلوم امریکہ کی متحدہ ریاستیں متحد رہ پائیں گی یا نہیں؟یا پھر موجودہ یورپی اتحاد باقی رہ پائے گا؟اس بات میں کوئی شک نہیں ہے کہ آج کی موجودہ نسل چاہے وہ کسی بھی خطہ میں ہو دنیا میں کہیں بھی ہم ایک جدید دور کا تجربہ کر رہے ہیں۔
$$$123$$$
اس تجربہ کی گذشتہ ایک سو یا دو سو سالوں میں مثال نہیں ملتی ہے۔ممکن ہے کہ دنیا اور بشریت ایک نئے حالات اور نئے نتائج کی طرف منتقل ہو جائے۔اس احتمال کی بنیادیں علمی او ر واقعی ہیں۔فکری، ثقافتی اور سیاسی سطح پر اور اسی طرح اتحادی گروپس کی سطح پر، اقتصاد، پیسہ، ریزرو، اور اجتماعی و معاشرتی بنیادوں پر۔ہر سطح پر ایک تبدیلی رونما ہو رہی ہے۔
$$$123$$$
خلاصہ یہ ہے کہ کیا آج وقت نہیں آ گیا ہے کہ دنیا ان ظالم حکمرانوں کے خلاف ڈٹ جائے اور کہے کہ ختم کرو اب بس بہت ہو گیا۔اب اگر دنیا اس فکر میں ہے کہ کیسے جنگوں، لڑائیوں اور مشکلات کو ختم کیا جائے؟اور کورونا سے مقابلہ کو اولویت دی جائے۔یہاں ایک سوال ضرور یہ پیدا ہوتا ہے کہ کیا یمن کی عوام بے انتہا غربت اور مظلومیت کے ساتھ اس لائق نہیں ہے کہ ان کے خلاف سعودی جنگ کوختم کیا جائے؟ کیا فلسطین کے مظلوم عوام اور انسان اس لائق نہیں ہیں کہ ان کے خلاف صہیونی جرائم کا خاتمہ کیا جائے؟آج دنیا کے با ضمیر انسانوں کو یہ آواز پہلے سے زیاد ہ بلند آواز میں اٹھانی چاہئیے کہ ذاتی اختلافات نظر کو اور سیاسی حساب کتاب اور ان باتوں کی جگہ نہیں ہونی چاہئیے۔
$$$123$$$
آج انسانیت کی خاطر صرف اور صرف انسانیت کی خاطر پوری دنیا کو چاہئیے کہ امریکہ پر دباؤ ڈالے اور ایران کے خلاف معاشی دہشت گردی کا خاتمہ کیا جائے، صہیونیوں کے ظلم و ستم کو روکا جائے،سعودیہ اور اس کے اتحادیوں پر زور دیا جائے کہ وہ یمن کے مظلوم عوام پر جنگ بند کر دیں۔ اگر واقعی یہ عالمی اتحاد اور قوتیں انسان دوست ہیں توآج وقت ہے کہ اپنے ان دعووں کو سچا کر دکھائیں اور دنیا بھر میں جاری ظلم و ستم کو انسانیت کی بقاء کی خاطر رو ک دیں اور آئندہ ایسے جارحیت پسندانہ اقدامات سے بھی گریز کریں۔ کورونا وائرس کے بعد کی دنیا یقینا تبدیل ہو جائے گی اور یہ وہ امتحان ہے جس کا ہمیں مشاہدہ کرنا ہے۔
$$$123$$$
ہمارا بچہ بہت ضدی ہے․․․․․․ہمارا بچہ اکثر دوسرے بہن بھائیوں سے لڑتا جھگڑتا رہتا ہے․․․․․ہمارا بچہ ہماری بات ہی نہیں سنتا ،وہ بس اپنی بات ہی منواتا ہے۔اس طرح کے جملے آپ کو اکثر والدین سے سننے کو ملیں گے ۔آج جس ماں سے پوچھ لیں وہ یہی کہے گی کہ اس کے بچے تو اس کی بات ہی نہیں سنتے۔مگر یہ تو گھر گھر کی کہانی بن چکی ہے ۔ماؤں نے بچوں سے کوئی کام لینا ہو تو ان کو یہی ڈراوا دیتی ہیں کہ میں تمہاری اسکول ٹیچر کو تمہاری شکایت لگاتی ہوں۔
$$$123$$$
اگر تم نے میرا کہنا نہ مانا تو میں تمہیں یہ سزا دوں گی۔ان شکایات کا اگر خلاصہ کریں تو ہم بزبان والدین یہ کہہ سکتے ہیں کہ ”بچے ہمارے دور کے نا فرمان ہوگئے“۔والدین اگر اپنے بچوں کی گستاخی اور نا فرمانی کے پیچھے کارفرما محرکات کا جائزہ لے لیں تو یہ مسائل کافی حد تک حل ہو سکتے ہیں۔
$$$123$$$
اس موضوع پر ہونے والی اب تک کی تحقیق سے بچوں کے نافرمان ہونے کی درج ذیل سات وجوہات سامنے آئی ہیں۔
$$$123$$$
1والدین کے اخلاقی مسائل
$$$123$$$
اخلاقی مسائل سے مراد ہم جو بات کرتے ہیں اس پر پورا نہیں اترتے۔ہم اکثر غلط بیانی سے کام لیتے ہیں۔ہمارے قول اور فعل میں تضاد ہوتا ہے۔جب والدین خود جھوٹ بولیں گے تو وہ اپنے بچوں کو سچ کی تعلیم کیسے دے سکتے ہیں۔بچے کبھی بھی ایسے شخص کی بات نہیں مانتے جس کی ایمانداری ،دیانتداری اور وعدے کی پاسداری مشکوک ہو۔
$$$123$$$
2والدین کے نفسیاتی مسائل
$$$123$$$
ایک دفعہ کسی ٹرینر نے بچوں سے سوال کیا کہ آپ نے اپنی امی کو کب مسکراتے ہوئے دیکھا ہے تو اکثر بچوں نے یہ جواب دیا کہ ہم نے اپنی امی کو صرف اس وقت مسکراتے ہوئے دیکھا ہے جب وہ کسی اور سے بات کر رہی ہوں۔جب وہ ہم سے بات کرتی ہیں تو ہمیشہ غصے سے بات کرتی ہیں۔اسی طرح بہت سے بچوں نے اپنے والد کو ہر وقت غصے کی حالت میں دیکھا ہے ۔
$$$123$$$
مزاج میں چڑچڑا پن،بے رخی اورغیر معقول سختی انسان کی بات میں تاثیر ختم کر دیتی ہے۔اور بچے بھی ایسے والدین کی بات سننا پسند نہیں کرتے۔ہر وقت شکوے کرنے والے ،ناراض رہنے والے اور ناشکری کرنے والے والدین کے بچے بھی ان کی بات نہیں مانتے۔
$$$123$$$
3والدین کی کمزور لسانی قابلیت
$$$123$$$
لسانی قابلیت کا مطلب یہ ہر گز نہیں کہ آپ کو بہت سے زبانیں بولنی آتی ہیں۔
$$$123$$$
بلکہ ان پڑھ والدین کے بچے بھی بہت فرمانبردار ہو سکتے ہیں،اس کی وجہ یہ ہے کہ ان کا بات سمجھانے کا انداز دلکش ہوتا ہے۔بچوں کے لیے اس شخص کی بات ماننا دشوار ہو جاتا ہے جس کی بات ان کو سمجھ ہی نہیں آتی۔اگر آپ بات کچھ اور کرنا چاہتے ہیں اور آپ کے الفاظ کچھ اور بول رہے ہیں تو بچہ آپ کی بات نہیں مانے گا۔
$$$123$$$
4والدین کی علمی استعداد کا مسئلہ
$$$123$$$
جب بچہ چھوٹا ہوتا ہے تو اس کے لئے دنیا کا سب سے بہترین اور عقل مند شخص اس کا باپ یا ماں ہوتی ہے۔
$$$123$$$
جب وہ بڑا ہوتا ہے تو وہ اپنے والدین کی علمی سطح کوجانچنا شروع کر دیتا ہے۔علمی سطح کا مطلب یہ نہیں کہ آپ کے پاس کتنی ڈگریاں ہیں ۔علمی استعداد سے مراد سوچنے سمجھنے،فیصلہ کرنے اورغور و فکر کرنے کی صلاحیت ہے۔جب بچے تھوڑ ابڑے ہو جاتے ہیں تو وہ آپ کی بات اس وقت سنتے ہیں جب آپ کے پاس علم ہوتا ہے ،دانائی ہوتی ہے،فہم اور تدبر ہوتا ہے۔اس لیے والدین کو اپنے شعور اور علم کو بہتر بنانا چاہئے۔
$$$123$$$
5بچے کی لسانی استعداد کا مسئلہ
$$$123$$$
وہ بچہ جس کی سننے اور بات کو سمجھنے کی صلاحیت کم ہو وہ بھی آپ کی بات نہیں سمجھے گا۔بات کو سننے ،سمجھنے ،پرکھنے ،غور و فکر کرنے اور شعور کو بہتر کرنے میں بچے کی پہلی زبان کا بہت اہم کردار ہوتا ہے ۔اس لئے یہ ضروری ہے کہ بچے کی جو بھی پہلی زبان ہو اس پر اس کی گرفت مظبوط ہو، تاکہ وہ آپ کی بات سمجھ سکے۔
$$$123$$$
ہمارے ہاں مسئلہ یہ ہے کہ ہمارے بچوں کی کوئی بھی زبان اچھی نہیں ہے۔اب تو اپنی زبان کو لکھنا بھی بھول گئے ہیں۔
$$$123$$$
اگر کوئی بچہ ذہنی طور پر الجھا ہو ا ،کھویا ہوا اور پریشان ہے تو والدین کی بات ماننا اس کے لئے بھی مشکل ہو جاتا ہے۔اس لئے والدین کو چاہیے کہ وہ اپنے بچے کی نفسیات کو سمجھیں ۔
$$$123$$$
پہلے اس کی بات سنیں پھراپنی بات سنائیں۔اس کے مسائل کو سمجھیں اور ان کو حل کرنے کی پوری کاشش کریں وہ خود بخود فرمانبردار بن جائے گا۔
$$$123$$$
7والدین اور بچے کا کمزور تعلق
$$$123$$$
آج حالت یہ ہے کہ اگر دو لوگ کسی سڑک پر اکٹھے چل رہے ہوں اور ان کے درمیان کوئی بات نہ ہو رہی ہو تو سمجھیں کہ وہ باپ اور بیٹا ہیں ۔یعنی والدین اور بچوں کاتعلق بہت کمزور ہوتاجا رہا ہے۔
$$$123$$$
کوئی بھی بچہ اپنے والدین کے ساتھ بیٹھنا اور ان سے با تیں کرنا چاہتا ہی نہیں ہے۔یہ صورت حال تب پیدا ہوتی ہے جب وہ تھوڑا بڑا ہو جاتا ہے ۔کیونکہ کم عمری میں آپ نے اپنے بچوں کے ساتھ مضبوط تعلق قائم نہیں کیا ہوتا اور جونہی وہ بلوغت کی عمر میں پہنچتا ہے تو وہ آپ سے باغی ہو جاتا ہے۔
$$$123$$$
یہ سات وجوہات ہیں جن کے باعث بچے اپنے والدین کی بات سننا اور ماننا پسند نہیں کرتے اگر والدین ان مسائل کو حل کر نے میں کامیاب ہو جائیں تو بچے ان کی بات سنیں گے بھی اور خوشی سے مانیں گے بھی۔
$$$123$$$
حالیہ کورونا وائرس کی وجہ سے کئے گئے لاک ڈاؤن نے ایک ہنگامی صورتِ حال پیدا کردی ہے ۔ اس لاک ڈاؤن کی وجہ سے دیہاڑی دار اور مزدور طبقہ تو براہ راست متاثر ہوا ہے اس کے علاوہ اوسط درجے کے طبقے پر بھی اس کے اثرات آنا شروع ہوگئے ہیں۔ بازار بند ہیں، دفاتر کو تالے لگے ہوئے ہیں، فیکٹریوں میں مشینیں جام ہو چکی ہیں اور تعلیمی اداروں پر سناٹے کا راج ہے۔
$$$123$$$
ایسے میں بہت سی کمپنیوں نے ملازمین کو رکھا ہوا ہے اور مارچ کے مہینے کی تنخواہ بھی دی ہے ، لیکن اگر حقیقت کی آنکھ سے دیکھا جائے گا تو اگر خدا نخواستہ یہ لاک ڈاؤن کچھ مہینوں پر محیط ہوجاتا ہے تو صورتحال گمبھیر ہوسکتی ہے ۔ کمپنیوں کے پاس جب کام ہی نہیں ہو گا تو بہت ممکن ہے کے ان کے پاس تنخواہ دینے کے پیسے بھی نہ بچیں اور اِس صورت حال میں ان کے پاس ملازمین کو فارغ کرنے کے علاوہ کوئی چارہ باقی نہیں رہے گا۔
$$$123$$$
میں خود ایک ایسے اسکول کو جاتنا ہوں جس کے پاس فیس آتی ہے تو اسی فیس سے بِلڈنگ کا کرایہ ، اسٹاف کی تنخواہ اور دیگر اخراجات پورے کیے جاتے ہیں ۔ اگر کاروبار بند ہوگیا یا ملازمت چھوٹ گئی تو ایک وقت کے بعد جمع پونجی بھی ختم ہوجائے گی۔ جب جمع پونجی ختم یا کم ہوگی تو یہ لوگ آگے خریداری کرنا یا خدمات حاصل کرنا بند کر دیں گے اور دیکھتے ہی دیکھتے پورے سسٹم کے گرنے کا اندیشہ ہے . ایسی صورت میں ہمارے پاس دو اختیار ہیں، اول جو اکثر لوگوں کا طریقہ ہے وہ یہ کے اپنے آپ کو حالات کے سپرد کر دیا جائے اور بیٹھ کر حکومت اور نظام کو برا بھلا بولا جائے۔
$$$123$$$
دوسرا یہ کے صورت حال کی نزاکت کو سمجھتے ہوئے پیشگی اقدامات کیے جائیں اور اپنے آپ کو اِس قابل کیا جائے کے ہم ان حالات میں بھی مواقع تلاش کرلیں۔یاد رکھیئے! اگر ہم خود کو حالات کے حوالے کردیں گے تو حالات ہمیں اپنی مرضی کی جگہ لے جائیں گے ، ہمیں چاہیے کے ہم اللہ کی مدد کے ساتھ حالات کو بناتے ہوئے آگے چلیں اور دوسروں کے لیے بھی مثالی شخصیت بنائیں۔
$$$123$$$
سب سے پہلے ہم اپنی نیت درست کرلیں. ہماری نیت ہوکہ ہم اس مشکل وقت میں اپنی خدمات کے ذریعے لوگوں کے لیے آسانیاں پیدا کریں گے اور اس کے ساتھ ساتھ مخلوق کے آگے ہاتھ پھیلا نے کے بجائے محنت کرکے کسب حلال کمانے کی کوشش کریں گے. 
$$$123$$$
ذیل میں میں کچھ ایسے کاموں کی طرف نشاندہی کرنا چاہوں گا جو موجودہ لاک ڈاؤن میں بھی کیے جا سکتے ہیں اور کچھ نہ کچھ آمدنی کے ذریعہ بن سکے۔
$$$123$$$
یہ صرف مثالیں ہیں، اگر ہم اپنے تخلیقی ذہن کا استعمال کریں تو انشاء اللہ ان کے علاوہ بھی بہت سے کام ہوسکتے ہیں۔ آپ کے ذہن میں یہ سوال بھی آسکتا ہےکہ ان کاموں سے کوئی قابل ذکر آمدنی تو ہوگی نہیں؟ اِس کا جواب یہ ہےکہ ابھی تو اتنی آمدنی بھی نہیں ہورہی اور عین ممکن ہے کے اللہ اِس میں برکت ڈال ڈے اور زیادہ آمدنی شروع ہوجائے ۔ اگر آمدنی زیادہ نہ بھی ہوئی تو آپ کچھ نئے کاروباری تجربات سے بہت کچھ سیکھ جائیں گے اور ایک ایسا عملی سبق پڑھ لیں گے جو شاید آپ کو کسی اسکول یا کالج سے حاصل نہیں ہوتا ۔
$$$123$$$
آپ اپنی آمدنی بڑھانے کے لیے ان میں سے کئی کاموں کو بیک وقت بھی شروع کر سکتے ہیں ۔ یاد رکھیئے !قطرہ قطرہ ہی سمندر بنتا ہے۔
$$$123$$$
1۔ غذائی اجناس کی فروخت:
$$$123$$$
جس وقت یہ مضمون لکھا گیا ہے اس وقت سبزی منڈیاں کھلی ہیں ۔ آپ روز سبزی منڈی سے سبزیاں اور پھل لا سکتے ہیں اور اپنے گھر کے نیچے کوئی اسٹال لگا کر انہیں فروخت کر سکتے ہیں ۔
$$$123$$$
اگر آپ اسٹال نہ لگانا چاہیں تو آپ فون یا ایس ایم ایس پر آرڈر لے کر اپنے محلے میں ہوم ڈلیوری بھی کر سکتے ہیں ۔ اِس کے علاوہ اگر ممکن ہو تو ضروری اجناس جیسے آٹا ، چاول ، دالیں اورچنا وغیرہ بھی آپ فروخت کر سکتے ہیں۔
$$$123$$$
غذائی اجناس کے علاوہ دیگر ضروری چیزیں جیسے صابن، ٹوتھ پیسٹ، صرف وغیرہ بھی آپ اپنی فہرست میں شامل کر سکتے ہیں۔
$$$123$$$
اگر آپ کے گھر میں واشنگ مشین اور استری ہے تو آپ محدود پیمانے پر گھر میں لانڈری کا کام بھی شروع کر سکتے ہیں۔ آپ اپنے محلے کے گھروں سے کپڑے اُٹھائیں اور انہیں دھو کر اور استری کر کے واپس پہنچادیں۔
$$$123$$$
پکے ہوئے کھانے کی طلب میں کمی ضرور آئی ہے لیکن اِس کے باوجود کچھ نہ کچھ طلب موجود ہے ۔
$$$123$$$
ہوٹل اور ریستوران بند ہونے کی وجہ سے لوگ پکا ہوا كھانا حاصل نہیں کر پا رہے ہیں چنانچہ آپ گھر پر كھانا پکا کر اپنے محلے یا اطراف میں ترسیل کا کام بھی شروع کر سکتے ہیں۔ 
$$$123$$$
4۔ آن لائن قرآن کلاسز:
$$$123$$$
اگر آپ قرآن تجوید کے ساتھ پڑھنا جانتے ہیں تو آپ گھر پر بچوں اور بڑوں کیلئے آن لائن قرآن اکیڈمی بھی شروع کر سکتے ہیں۔
$$$123$$$
اس کے لئے آپ Zoom یا Skype جیسے سافٹ ویئر کا سہارا لے سکتے ہیں جن کی خدمات مفت میں بھی دستیاب ہیں۔
$$$123$$$
بچوں کے گھر پر رہنے کی وجہ سے والدین بچوں کے مستقبل کو لے کر فکر مند ہیں ۔اسکول بند ہوچکے ہیں اور والدین کے نزدیک بچوں کا نقصان ہو رہا ہے ۔ آپ بچوں کو آن لائن ٹیوشن مہیا کرسکتے ہیں اور اسکول بند ہونے کی وجہ سے جو خلا پیدا ہو گیا ہے اسے پر کرنے میں مدد کر سکتے ہیں۔
$$$123$$$
بعض خواتین کو سلائی کرنی آتی ہے جو انہوں نے خود کے کپڑے سینے یا ٹھیک کرنے کی غرض سے سیکھی ہوتی ہے ۔ موجودہ صورت حال میں آپ اِس فن کو استعمال کر سکتی ہیں، اگر آپ کے پاس سلائی مشین موجود ہے تو آپ اپنے محلے اور عزیز اقارب کے لوگوں کے کپڑے سی سکتی ہیں۔
$$$123$$$
پبلک ٹرانسپورٹ کی بندش کی وجہ سے لوگوں کو اپنے ضروری کاموں کے لیے نقل حرکت میں مشکلات کا سامنا ہے ۔
$$$123$$$
اگر آپ کے پاس گاڑی موجود ہے تو آپ اپنے محلے اور عزیز اقارب میں بتا سکتے ہیں کے نقل حرکت کے لیے آپ کی خدمات موجود ہیں۔ آپ لوگوں کو ہسپتال یا دفاتر چھوڑنے اور لینے کا کام کر سکتے ہیں۔ 
$$$123$$$
اگر آپ کے پاس موٹر سائیکل یا گاڑی ہے تو آپ چھوٹے پیمانے پر ڈلیوری کی خدمات بھی پیش کر سکتے ہیں ۔ مثلاً اگر کسی کو سپر اسٹور سے سودا منگوانا ہے تو آپ سودا خرید کر اپنی موٹر سائیکل یا گاڑی میں ان کے گھر تک پہنچا دیں۔
$$$123$$$
اگر آپ کے پاس کمپیوٹر اور پرنٹر ہے یا آپ خرید سکتے ہیں ،تو آپ گھر پر ٹائپنگ اور پرنٹنگ کی خدمات بھی پیش کر سکتے ہیں ۔ لاک ڈاؤن کے باوجود کچھ نہ کچھ کام ہو رہا ہے تو ممکن ہے آپ کو بھی کچھ کام مل جائے۔ 
$$$123$$$
ذیل میں جو کام بتائے جا رہے ہیں یہ بھی آمدنی کے ذرائع تو ہیں لیکن ان سے عام طور پر فوری آمدنی حاصل نہیں ہوتی ، اِس میں چند مہینوں کا وقت در کار ہوتا ہے۔
$$$123$$$
اگر آپ موٹر مکینک ہیں تو اپنی ایک ویڈیو بنائیں اور اس میں یہ سمجھائیں کہ گاڑی کا ایئرفلٹر کیسے صاف کیا جاتا ہے ، کوئی دوسری ویڈیو بنائیں جس میں یہ بتائیں کہ بریک پیڈ کیسے تبدیل کیا جاتا ہے ؟ کسی اور ویڈیو میں پلگ تبدیل کرنے کا طریقہ بتا دیں۔ اسی طرح اگر آپ الیکٹریشن ہیں تو بجلی کے کاموں سے متعلق چھوٹی چھوٹی ویڈیوز بنائیں۔
$$$123$$$
اگر آپ بڑھئی ہیں یا گھریلو مصنوعات ٹھیک کرنا جانتے ہیں تو اس پر ویڈیوز بنائیں۔ ان ویڈیوز کو اپنے یو ٹیوب چینل پر اپ لوڈ کردیں جس سے یو ٹیوب کے قواعد و ضوابط کے مطابق انشااللہ کچھ عرصے میں آمدنی شروع ہوجائے گی۔ 
$$$123$$$
اگر آپ میں پڑھانے کی صلاحیت موجود ہے تو آپ کورس ببنائی، اسے ریکارڈ کریں اور Udemy, Edx یا Coursera وغیرہ پر اپ لوڈ کردیں۔
$$$123$$$
اگر آپ میں لکھنے کی صلاحیت ہے تو آپ اپنا بلاگ بھی شروع کر سکتے ہیں۔ یہ بلاگ آپ کے شعبے سے متعلق بھی ہو سکتا ہے یا آپ ویسے ہی ایک عام بلاگ بنا سکتے ہیں جس میں اپنے تجربا ت اور اپنی سوچ کے بارے میں لکھیں ۔ اِس بلاگ پر گوگل کے اشتہار لگائے جا سکتے ہیں جس پر کِلک کرنے سے آپ کو آمدنی میں حصہ دیا جائے گا۔
$$$123$$$
13۔ سوفٹ ویئر ڈیویلپمنٹ / گرافک ڈیزائننگ:
$$$123$$$
اگر آپ کمپیوٹر پروگرامنگ یا گرافک ڈیزائننگ یا اِس جیسے اور کسی شعبے سے وابستہ ہَیں تو آپ آن لائن اپنی خدمات پیش کر سکتے ہیں ۔ بہت سی ایسی ویب سائٹس موجود ہیں جہاں دنیا بھر سے لوگ کام کروانے کے لیے پُروگِرامر اور ڈیزائنر سے رابطہ کرتے ہیں۔ آپ بھی ان ویب سائٹس پر اپنی پُروفائِل بنا کر کام کے حصول کی کوشش کر سکتے ہیں۔
$$$123$$$
درج بلا کاموں کو شروع کرنے سے پہلے اپنے مقامی قوانین کو ضرور دیکھ لیں جو لاک ڈاؤن کی صورت میں لاگو کیے گئے ہیں . آخر میں اللہ تعالی سے دعا ہے کے وہ ہمیں جلد اَز جلد اِس وبا سے نجات عطا فرما کر ہمارے تمام مسائل حل فرمائے ۔ "آمین"
$$$123$$$
اے کرونا کی وبا تونے مسیحاؤں کے لشکر کا۔۔۔
$$$123$$$
بڑا قیمتی شہسوار گرادیا ۔۔
$$$123$$$
شہید ڈاکٹر عبد القادر سومرو 1956 کو سندھ میں پیدا ہوئے ۔۔
$$$123$$$
ڈاکٹر صاحب نے لاڑکانہ کے شہر چانڈکا میڈیکل کالج میں تعلیم حاصل کی اور وہیں سے فارغ التحصیل ہوئے۔۔۔۔
$$$123$$$
1974 میں چانڈکا میڈیکل کالج میں جمیعت الیکشن میں حصہ لیا اور اسلامی جمعیت طلبہ کے ناظم بنے جو بظاہر سیدھے سادھے خاموش طبع انسان تھے۔
$$$123$$$
لیکن خوش اخلاقی اور مخالفین سے دوستیاں کرنے کیلے مشہور تھے ۔۔۔
$$$123$$$
ڈاکٹر صاحب کے مزاج میں نرمی شائستگی اور محبت انکے نانا سے ملی ۔۔
$$$123$$$
ڈاکٹر صاحب کے نانا کا نام عندک فقیر تھا جو شکار پور کے مشہور صقفی بزرگ تھے ۔۔
$$$123$$$
والد صاحب کا نام حیدر بن محمد سومرو تھا جو جماعت اسلامی کے رکن اور پر جوش مبلغ اسلام تھے۔
$$$123$$$
جوش جذبہ اور اسلام کے غلبہ کی دھن اور صلاحیتیں ڈاکٹر صاحب کو اپنے والد کے ورثہ سے ملیں 
$$$123$$$
ڈاکٹر عبد القادر سومرو اسلامی جمعیت طلبہ سندھ کے صوبائی ناظم رہے اور جلدی امراض میں پوسٹ گریجویشن کی پاکستان اسٹیل مل ہینڈریڈ بیڈ ہاسپٹل میں ملازمت کی اور وہاں میڈیکل سپرئڈنٹ کہ عہدے سے ریٹائرڈ ہوئے ڈاکٹر عبد القادر سومرو کا اپنا ہسپتال گلشنِ حدید فیز ون بن قاسم ٹاون کراچی میں بھی ہے ڈاکٹر صاحب ایک بہترین اسکن اسپیشلسٹ تھے۔
$$$123$$$
شہید ڈاکٹر عبد القادر سومرو سابق ناظم جمیعت سندھ جماعت اسلامی کے رکن اور سابق صدر p.i.m.a سندھ سابق m.s اسٹیل ملز والخدمت فریدہ یعقوب ہسپتال اور موجود الخدمت فریدہ یعقوب ہسپتال تھرپارکر کراچی کے m.s رہے ۔
$$$123$$$
الخدمت فریدہ یعقوب ہسپتال کا کڑورہا کا پلات انہی کی کوششوں سے ملا ۔۔
$$$123$$$
شہید ڈاکٹر عبد القادر سومرو کرونا وائرس کے مریضوں کا علاج کرتے کرتے دوران فرض خود کرونا وائرس کا شکار ہوکر مرتبہ شہادت پر فائز ہوگے ۔
$$$123$$$
ڈاکٹر عبد القادر سومرو اپنا نامہ اعمال لیے نفس مطمئنہ کے ساتھ اپنے رب کے حضور حاضر ہوگے ۔۔
$$$123$$$
وہ گیا تو ساتھ ہی لے گیا سبھی رنگ اُتار کے شہر کا
$$$123$$$
کوئی شخص تھا میرے شہر میں کسی دور پار کے شہر کا۔ 
$$$123$$$
ڈاکٹر عبد القادر سومرو آپ کو تو شہادت کا رطبہ مل گیا ۔۔
$$$123$$$
آپ نہیں جانتے آج نجانے کتنے لوگ یتیم ہوگے کتنے لوگوں کا اللہ کے بعد آپ سہارا تھے کتنے بچوں کے باپ تھے کتنے لوگوں کہ بڑے بھائی تھے ۔
$$$123$$$
کتنے بچے ایسے تھے جو بھوک اور پیاس سے ترپتے تھے اور آپ سر پر ہاتھ رکھ کر انکے اخراجات پورے کیا کرتے تھے ۔
$$$123$$$
ڈاکٹر صاحب آپ تو چلے گے ہمارا حدید ویران ہوگیا ہمارا حدید یتیم ہوگیا ۔۔
$$$123$$$
ہمارے حدید کے مسیحا چلے گے سائبان چلا گیا ۔۔
$$$123$$$
ڈاکٹر صاحب آپکے جانے سے نجانے آج کتنے لوگ یتیم ہوگئے نجانے کتنے لوگوں کی امیدیں آپ سے وابستہ تھیں نجانے کتنے لوگ آپکا انتظار کررہے ہونگے ۔
$$$123$$$
وہ بچے جن کیلے آپ بابا تھے وہ بیٹیاں جنکے لیے آپ شفقت سے سر پر ہاتھ رکھنے والا ایک سایہ دار شجر تھے ۔۔۔
$$$123$$$
وہ عورتیں جن کی آپ مدد کیا کرتے تھے اور کسی دوسرے کو پتا بھی نہیں لگنے دیتے تھے وہ سب آج پریشان ہوں گی رو رہی ہونگی انکی نظریں دروازے پر ہونگی ابھی ہمارا مسیحا اے گا اورامکق کیا پتا انکا یہ انتظار نا ختم ہونے والا ہوگا۔۔
$$$123$$$
ڈاکٹر صاحب آپ اس قوم کے مسیحا تھے آپ نے حلف اٹھایا تھا ڈاکٹر بنتے وقت آپ دوران فرض خود کرونا وائرس کا شکار ہوگے آپ نےاپنا فرض پورا کیا
$$$123$$$
آپ علاج کرتے کرتے اس کرونا کی زد میں آگے اور دار فانی سے کوچ کر گے ۔ 
$$$123$$$
ڈاکٹر صاحب آپ کے بارے میں لکھنا شروع کروں تو الفاظ کم پڑ جائیں آپ سراپا محبت تھے آپ ایک رحم دل اور شفقت سے پیش آنے والے ایک عظیم انسان تھے آپ چلے گے آپکی یادیں آپکی باتیں آپکی نیکیاں آپکی نصیحتیں باقی رہ گئیں ۔
$$$123$$$
ڈاکٹر صاحب اللہ پاک آپکی شہادت قبول فرمائیں اور حضور خاتم النبیین صلی اللہ علیہ وسلم کے ساتھ بروز قیامت آپکو اٹھایا جاے ۔
$$$123$$$
ڈھونڈو گے اگر ملکوں ملکوں میں
$$$123$$$
ملنے کے نہیں نایاب ہیں ہم
$$$123$$$
الوداع اے جنت کے راہی الوداع 
$$$123$$$
1956 سے شروع ہونے والا سفر 2020 پر اختتام ہوگیا ۔۔۔
$$$123$$$
بچھڑا کچھ اس ادا سے کے رت ہی بدل گئی ۔۔
$$$123$$$
اک شخص سارے شہر کو ویران کر گیا۔۔
$$$123$$$
باوجود اس کے کہ اسلامی اقدار ایک جداگانہ حیثیت رکھتی ہیں لیکن افسوس ہم اپنی روایات و اقدار کو مسخ کرچکے ہیں ۔ ریاکاری ہماری عبادات پر کاری ضرب ہے جسے شرک سے منسوب کیا گیا ہے 
$$$123$$$
سورہ البقرہ میں اللہ تعالی ٰ ارشاد فرماتے ہیں کہ "اے ایمان والوں !اپنےصدقات کو احسان جتلا کراوردُکھ پہنچا کرضائع مت کرو ۔اس آدمی کی طرح جو اپنا مال لوگوں کودکھا نےکے لئے خرچ کرتا ہے "البقرہ :264۔
$$$123$$$
اللہ تعالیٰ نے قرآن پاک کی اس آیت میں واضح طور پر نیکی ، خیرات ، مدد کرنے کی وضاحت فرما دی ہے کہ اگر آپ کسی ضرورت مند کی مدد کررہے ہیں تو اس مدد کو آپ جتلاؤ نہیں اور نہ ہی لینے والے شخص کی عزت ِ نفس مجروح کرو ۔
$$$123$$$
لیکن افسوس ہم بحیثیت مسلمان اور انسان اپنی اخلاقی اقدار اس قدر کھو چکے ہیں کہ جب تک مدد کرنے اور ضرورت مند کی عزت ِنفس مجروح نہ کرلیں ہمیں اپنی نیکی پوری ہوتی نہیں لگتی ۔
$$$123$$$
کووڈ 19 یعنی کورونا وائرس نے دنیا بھر کے 200 سے زائد ممالک اور 4 لاکھ سے زائد افراد کو متاثر کر چکا ہے جبکہ 35 ہزار افراد لقمہ اجل بن چکے ہیں ۔
$$$123$$$
ایسے میں دنیا کا ہر ملک اور ہر انسان دوسروں کی مدد کرنے اور جان بچانے کی کوششوں میں مصروف ہے ۔ 
$$$123$$$
ایسے ہی ایک تصویر سوشل میڈیا پر میری آنکھوں کے سامنے سے گزری تو کئی خیالات اور سوچیں میرے ذہن میں اُٹھنے لگیں ۔ 
$$$123$$$
تصویر کی کہانی کچھ یوں تھی کہ مغربی ملک تھا اور وہاں اس مہلک وبا سے متاثرہ افراد اور ضرورت مند حضرات کے لئے صحت مند اور استطاعت رکھنے والے افراد نے خاموشی سے شاپرز میں کھانے پینے اور استعمال کی اشیا رکھی اور بغیر کسی سیلفی اور تصویر کے چلے گئے ۔
$$$123$$$
ا ب بات کی جائے دوسری تصویر کی ،جو ایک مسلمان اوراسلامی اقدار پر بننے والے ملک کی تھی ۔ جس میں ایک صابن کی ٹکیہ ، غریب آدمی اور سیلفی ، جبکہ دوسری تصویر میں دس کلو کا آٹا ،سفید پوش ،جھکا سر اور گروپ فوٹو ۔!
$$$123$$$
یہ دونوں تصاویریں مختلف ثقافتوں ، روایتوں اور اقدار سے تعلق رکھتی ہیں۔ 
$$$123$$$
تصویر کا مغربی رخ دیکھیں جس میں مختلف افراد اشیاخوردونوش سڑک کنارے رکھ دیتے ہیں کہ اگر کوئی ضرورت مند ہوتو خاموشی سے لئے جائے اور خبر تک نہ ہو۔
$$$123$$$
یہ تہذیب یافتہ اقوام کے منظر کی عکاسی ہے ۔ 
$$$123$$$
باوجود اس کے کہ اسلامی اقدار ایک جداگانہ حیثیت رکھتی ہیں لیکن افسوس ہم اپنی روایات و اقدار کو مسخ کرچکے ہیں ۔ ریاکاری ہماری عبادات پر کاری ضرب ہے جسے شرک سے منسوب کیا گیا ہے ۔ 
$$$123$$$
محمود بن لبیدؓسے روایت ہے کہ رسول اﷲﷺ نے ارشاد فرمایا : ’’میں تمہارے بارے میں سب سے زیادہ ’’ شرک اصغر ‘‘ سے ڈرتا ہوں ۔
$$$123$$$
صحابہ کرامؓ نے دریافت کیا یا رسول اﷲﷺ !شرک اصغر کیا ہے ؟ آپﷺ نے فرمایا ریا کاری ۔‘‘(مسند احمد)
$$$123$$$
ایک اور روایت میں رسول اﷲﷺنے اپنی اُمت کے بارے میں شرک کا خوف ظاہر فرمایا ۔ آپﷺسے دریافت کیا گیا کہ کیا آپ ﷺکے بعد آپﷺ کی اُمت شرک میں مبتلا ہوجائیگی ؟ آپ ﷺنے ارشاد فرمایا: ہاں ! پھر یہ وضاحت فرمائی کہ وہ لوگ چاند سورج کی پتھر اور بتوں کی پرستش نہیں کرینگے لیکن ریا کاری کریں گے اور لوگوں کو دکھانے کیلئے نیک کام کرینگے ( تفسیر ابن کثیر)۔
$$$123$$$
مندرجہ بالا احادیث ِ مبارکہ میں واضح ہوگیا ہے کہ ہم دکھاوے کے ذریعے اپنی مالی عبادات کا خاتمہ کئے جارہےہیں جبکہ دائیں ہاتھ سے دیں تو بائیں کو بھی خبر نہ ہو۔ 
$$$123$$$
خدارا من حیث القوم و امت ِ محمدیہ ﷺاپنی عبادات کو ضائع نہ کریں اور خدارا دوسروں کی عزتِ نفس کو مجروح نہ کریں ۔ کیونکہ اس طرح ہمارا وہ طبقہ جسے سفید پوش کہا جاتا ہے وہ ضروریاتِ زندگی سے محروم ہوجائے گا کیونکہ اُن کے لئے کسی کے سامنے ہاتھ پھیلانا یا نام نہاد جماعتوں کے ساتھ اشیاۓ خوردونوش کے لین دین میں تصاویر بنانا نامناسب اور باعثِ شرم ہے ۔
$$$123$$$
 وہ ان سب سے محروم ہونا تو پسند کریں گے نہ کہ لوگوں کے سامنے ہاتھ پھیلانا ۔ 
$$$123$$$
لٰہذا ضرورت اس امر کی ہے کہ اپنے ذکوہ وصدقات کو ضائع نہ کریں تاکہ دنیا وآخرت میں سُرخرو ہوسکیں ۔اللہ پاک ہم سب کی بہترین فرمائے ۔آمین ۔
$$$123$$$
ہر سو موت کا رقص ،شہر کے شہر بند ، اسکول ،کالج، دفاتر میں کوئی حاضر نہیں ، کھیلوں کے میدان ویران زندہ رہنے کی خاطر انسان گھروں میں قید ہونے پر مجبور ایسے مناظر ہم کئی بار ہالی ووڈ کی فلموں میں دیکھتے رہے ہیں جب کوئی بڑا عالمی مافیا جان لیوا وائرس دنیا میں پھیلاتا ہے پھر اس کی "اینٹی ڈوٹ" سے اربوں ڈالر کمانے کا منصوبہ بناتا ہے ،دنیا میں دہشت پھیلانے، دشمن ملک کو تباہ کرنے یا آبادی کو کم کرنے کیلئے بھی ایسے جراثیموں کو پھیلاتے دکھا گیا کچھ فلموں میں مخصوص جانوروں کے ذریعے بھی جان لیوا وائرس کے پھیلاؤ کو موضوع بنایا گیا اس پر بے شمار فلمیں بنائی گئیں 
$$$123$$$
کرونا وائرس کے پھیلاؤ کے بعد جو فلم "آئی ٹیونز " پر سب سے زیادہ بار دیکھی گئی وہ CONTAGION ہے
$$$123$$$
،PNDEMIC, OUTBREAK,LOCKDOWN ,Social distancing ,Epidemic , Pandemic
$$$123$$$
 Quarantine, Contagious, Isolation یہ انگریزی کے وہ الفاظ ہیں جو ہم سے زیادہ تر نے کورونا وائرس کے پھیلاؤ کے بعد ہی سنے یا پڑھے ہوں گے لیکن جس نے ہالی وڈ فلم CONTAGION دیکھ رکھی ہے اس کیلئے کچھ نیا نہیں ، ایسے تمام الفاظ اس فلم کے کئی مکالموں میں استعمال ہوئے فلم میں ایک وبائی بیماری کے پھیلاؤ کو موضوع بنایا گیا جس سے متاثرہو کر 2 کروڑ سے زائد انسان ہلاک ہو جاتے ہیں ، کہانی میں دیکھا گیا کیسے ایک خاتون ہانگ کانگ سے امریکہ واپسی پر ایک مہلک وائرس کے اثرات سے متاثرہو کر چند دنوں میں ہلاک ہو جاتی ہے دیکھتے ہی دیکھتے وائرس دنیا کی بڑی آبادی کو متاثر کردیتا ہے ہرطرف افرا تفری ، کاروبار زندگی رک جاتا ہے، لوگ خوارک ذخیرہ کرنے میں لگ جاتے ہیں 
$$$123$$$
 دنیا بھر میں لاک ڈاؤن، کروڑوں انسان خود کو گھرؤں تک محدود لیتے ہیں،ہزاروں بستروں پر مشتمل اسپتال چند دن میں تعمیر ہونے لگتے ہیں ، سڑکوں پر فوج اور پولیس کا گشت، اور گھبراہٹ کے مارے انسان دکانؤں میں لوٹ مار شروع کر دیتے ہیں 2011 میں بننے والی فلم میں بلکل ویسے ہی حالات دکھائے کئے گئے جن کا ہم آج حقیقت میں اپنی آنکھوں سے مشاہدہ کر رہے اور اس سے نبرد آزما ہونے کی کوشش میں جتے ہیں ، سب کچھ فلم کی طرح ہی ہو جانا بطور ناظر میرے لئے ناقابل یقین ہے 
$$$123$$$
 آخر کارڈدبلیو ایچ او کے سائنسدان وائرس کا اعلاج دریافت کر لتیے ہیں لیکن اس میں 6 ماہ کا عرصہ گزر جاتا ہے تب تک کروڑوں انسان ملک وائرس کا نشانہ بن جاتے ہیں فلم کی کہانی میں دکھا گیا ، چمگاڈر سے وائرس ایک خنزیر اور پھر امریکی خاتون میں منتقل ہوا جس کے بعد اس سے ملنے والے تمام افرد متاثر ہوئے ، کورونا کی ابتداء کہاں اور کیسے ہوئی سائنس دان بھی کسی ایسے ہی سراغ کی تلاش میں ہیں ماہرین کا مؤقف ہے کورونا وائرس چمگادڑوں یا کسی جنگلی جانور سےہی انسانوں تک پھیلاہے، 
$$$123$$$
امریکہ کی بڑی نجی ادویہ ساز کمپنی نے اینٹی کورونا ویکسین کا تجربہ کیا ہے امریکی صدر ڈونلڈ ٹرمپ پر امید ہیں جلد ہی کورونا کی ویکسن دریادت کر لیں گے لیکن سائنسدانوں کا کہنا ہے اس کی تیاری میں ایک سے ڈیڑھ سال کا عرصہ لگے گا ،جرمنی کی ایک کمپنی نے بھی جلد ویکیسن تیار کرنے کا عندیہ دیا چند ممالک نے متعلقہ کمپنی سے ویکسن دستیاب ہونے پر فراہمی کیلئے رابطہ کیا تو جرمن حکومت نے سخت تنبیہ کی اور اعلان کیا ویکسین پر پہلا حق جرمن عوام کا ہے ممکن ہے فلموں کی طرح ویکیسن کے عوض ادویہ ساز کمپنیا اربوں ، کھربوں ڈالر کے سودے کر یں گی 
$$$123$$$
امریکی صدر نے آغاز میں اسے چینی وائرس قرار دیا چینی وزارت خارجہ نے رد عمل میں الزام عائد کیا امریکی فوجیوں نے کورونا وائرس کو ان کے شہروں میں پہنچایا ۔
$$$123$$$
 امریکی وزیر خارجہ مائیک پومپیو نے چین کو خبر دار کیا ’غلط خبریں‘ پھیلانے سے باز رہیں ۔ 
$$$123$$$
اس سے قبل امریکی سینیٹر ٹام کاٹن اپنے بیان میں کہ چکے ہیں کہ ممکن ہے کہ کورونا وائرس چین کا حیاتیاتی ہتھیار ہوسکتا ہے جسے ممکنہ طور پر " ووہان" کی لیب میں تیار کیا گیا
$$$123$$$
بہر حال کسی بھی ملک کی جانب سے براہ راست دوسرے ملک پر جان لیوا وائرس پھیلانے کا الزام انتہائی سنگین نوعیت کا ہے کیونکہ ایسا تو فلموں میں ہی ہوتا ہے ؟
$$$123$$$
کا بپت چرچا ہے جس میں “THE EYES OF DARKNESS”1981 میں امریکی مصنف کی کتاب میں خطرناک وائرس کے پھیلاؤ کی کہانی بیان کی گئی حیران کن طور پر آج سے 40 برس قبل شائع ہوانے والی کتاب میں مصنف نے جس وائرس کا ذکر کیا وہ بھی شہر ووہان سے پھیلتا ہے جسے چین کا بائیولوجیکل ہتھیار بتاتے ہوئے بہترین ہتھیار قرار دیا گیااب اتفاق کہ لیجئے کورونا وائرس کا آغاز اس کتاب کی تحریر کے عین مطابق چین کے شہر ووہاں سے ہی ہوا!!!
$$$123$$$
کورونا وائرس کے پیش نظر دنیا میں کروڑوں کی آبادی پر محیط شہر ٹھیک اسی طرح بند کر دئیے گئے ہیں ، جیسا ہم بچپن سے ہالی وڈکی فلموں میں دیکھتے آئے ہیں ،لوگ گھروں میں محصور ہیں ، گلیاں، بازار، اسپتال ، دفاتر سب کچھ بند ہیں ، کروڑوں کی آبادی کا پورا اٹلی قرنطینہ میں بدل گیا ، جن ملکوں میں دنیا بھر سے سیاح پہنچتے تھے اب وہاں کسی کا سایہ بھی نظر نہیں آ رہا ، بلکل فلمی کہانیوں کی طرح مختلف ممالک میں لوگوں نے متاثرہ شہر کو چھوڑنے کی کوشش کی توحکام نے انہیں زبردستی روکا ، دنیا میں اس وباء سے سب سے زیادہ متاثر ہونے والے ملک اٹلی میں شہریوں کی فورسز کے ساتھ چھڑپیں بھی رپورٹ ہوئی ہیں آج کے انسان نے شاید کبھی سوچا بھی نہیں ہو گا کہ اسے اتنی بد ترن صورتحال کا سامانا کرنا پڑے گا ، بیمار اور ضعیف کن حالات میں ہوں گے؟معصوم بچوں کے ذہنوں پر دنیا کے حالات کیا اثرات ڈال رہے ہیں ؟ 
$$$123$$$
ایسے تمام شہروں میں لوگوں نے آغاز ہی سے اشیاء ضروریہ ذخیرہ کرنا شروع کر دی تھیں ، شہروں کے مکمل بند ہو جانے اور وائرس کی جلد روک تھام میں ناکامی کے باعث لوگوں کو خدشہ ہے خوارک اور دیگر اشیاء کی کمی نہ ہو جائے ، امریکہ میں لوگوں نے کورونا پھیلاؤ کے ابتدائی دنوں میں خوراک سے پہلے اسلحہ ذخیرہ کرنا شروع کیا ، اسلحے کی کئی دکانیں لوٹ لی گئیں جس کے بعد خدشہ ہے حالات مزید بگڑے تو کہیں لوگ فلموں ہی کی طرح گروہوں کی شکل میں لوٹ مار اور قتل و غارت نہ شروع کر دیں 
$$$123$$$
 جب کس معاملے ے کا سرغ نہ مل رہا ہو تو کڑی سے کڑی ملا کر ہی اس سے متعلق رائے قائم کی جاتی ہے ضروری نہیں اس پر اتفاق رائے بھی ہو جائے بطور انسان تحقیق، تفتیش اور پوشیدہ رازوں کو تلاش کرنا انسان کی جبلت میں شامل ہے جس کیلئے وہ جستجو جاری رکھتا ہے دنیا میں ابتداء سے رونما ہونے والے کئی ایسے اہم وواقعات اور حادثات ہیں جن کی حقیقت آشکار نہ ہو سکی پھر ان سے متعلق مختلف کہانیاں اور وہم جنم لیتے ہیں 
$$$123$$$
 جو کچھ بھی ہم ہالی ووڈ کی فلموں دیکھتے ہیں آئے ہیں وقت گزرنے کے ساتھ ساتھ یہ تمام چیزیں مشاہدے میں آتی جارہی ہیں چاہے وہ اڑنے والی گاڑیاں ہوں، خطرنا جنگیں،کیمکیل ہتھیاروں کا استعمال ،کہکشاوں کی جانب انسان کا سفر ہو ، یا " کلوننگ کا عمل ایسی نشہ آور گولیاں بھی دستیاب ہیں جن کے بعد ایک عام انسان میں " زومبی " کی طرح درد کا احساس ختم ہو جاتا ہے اس متعلق یو ٹیوب پر ویڈیوز کی بھرمار ہے 
$$$123$$$
کیا اربوں ڈالر کے بجٹ سے مخصوص موضوعات پر مسلسل بننے والی ان فلموں کے پیچھے "انٹرٹینمنٹ" کے علاوہ کوئی اور راز بھی پوشیدہ ہے؟اگر فلمی کہانیوں میں بیان کی جانے والی تباہ کاریاں مستقبل کے حالات سے جڑی ہیں تو ابھی بہت کچھ وقوع پذیر ہونا باقی ہے، ممکن ہے موجودہ انسانی نسل اڑن تشتریاں اور خلائی مخلوق کوبھی زمین پر اترتا ہو ا دیکھیں 
$$$123$$$
بہر حال فلمی کہانیا ں اپنی جگہ آج دنیا کے اربوں انسان جس چیز کے سب سے زیادہ منتظر ہیں ہے وہ "کورونا" کی ویکسین ہےلیکن سوال یہ ہے اربوں کی آبادی جس چیز کا بے قرار ی سے انتظار کر رہی ہو وہ دستیاب ہو بھی جائے تو اس کی مانگ کیسے پوری ہو گی؟ کیسے ویکسین ہر فرد کو فراہم ہو گی ؟ فلم” CONTAGION “میں صرف ویکسین تیار ہو جانے کے اعلان پر ہی لوگ اس کے ؔحصول کیلئے قتل و غارت اور اغواء کرنے لگتے ہیں لیکن سب سے پہلے ترجیحی بنیادوں پر ویکسین اہم شخصیات کو ہی دی جاتی ہے اور ہر عام فرد کو اس کی پیدائش کے دن ویکیسن فراہم کرنے کا فارمولا طے پاتا ہے یعنی اگر کسی کی سالگرہ گزرے ایک دن ہوگیا تو ویکسن اگلے برس ہی میسر آ سکے گی ۔
$$$123$$$
بعض کا خیال ہے کہ کرونا وائرس ایک قدرتی وبا ہے جب کہ بعض کا خیال ہے کہ یہ وائرس امریکی لیبارٹریوں سے بے احتیاطی کے باعث باہر نکل آیا۔ بعض کا خیال ہے کہ یہ ایک حیاتیاتی ہتھیار ہے جو چین کے خلاف استعمال کیا گیا جب کہ بعض کا خیال ہے کہ یہ خود چینی لیبارٹریوں سے بے احتیاطی کے باعث باہر نکل آیا ۔ وجہ ان میں سے کوئی بھی ہو یہ در حقیقت اللہ کا امر ہے۔
$$$123$$$
اللہ اپنے حکموں کو سر انجام دینے کیلئے اسباب کا محتاج نہیں لیکن اللہ کی سنت یہ ہے کہ وہ عام طور پر دینا میں اسباب کے ذریعے اپنے احکامات نافذ کرو اتا ہے۔ اللہ کی تدبیریں بہت لطیف ہیں۔ یہ وائرس ایک ہی وقت میں بعض لوگوں کے لئے عذاب ہوسکتا ہے جبکہ بعض لوگوں آزمائش ۔ اگر غور کیا جائے تو معلوم ہوتا ہے کہ انسان نے گزشتہ چند دہائیوں میں اللہ کی زمین کو خوب گندا کیا ہے ۔
$$$123$$$
ماضی قریب میں شیطانی قوتوں نے افغانستان، عراق، شام، برما، فلسطین، کشمیر اور دیگر علاقوں میں قتل و غارت گری کا بازار خوب گرم کیا۔اجتماعی قتل اور عفت دری کی وہ مثالیں قائم کی گئیں کہ انسانی روح بھی کانپ اٹھے۔ شیطان کے لشکر ایک جھنڈے تلی متحد ہو کر مسلمانوں کو روندتے رہے اور مسلمان نہ صرف مجرمانہ خاموشی کا مظاہرہ کرتے رہے بلکہ ان قوتوں کے آلہ کار اور مددگار بھی بنے رہے۔
$$$123$$$
اس کے ساتھ مسلمان ریاستوں میں کبیرہ گنا ہ کھلم کھلا ہونا شروع ہوئے۔ پوری معیشیت کا نظام سود پر رکھا گیا۔ میڈیا کے ذریعے بے حیائی اور فحاشی کو فروغ دیا گیا اور آئٹم سانگ کے نام پر بے ہودگی کی مثالیں قائم کی گئیں۔ ڈراموں اور فلموں کے بے حیائی کے ایک نئے دو ر میں داخل کیا گیا اور بے شرم عورتوں کو اعلیٰ تین ایوارڈ سے نوازا گیا ۔ مسلمان بہنوں اور بیٹیوں نے اللہ کی زمین پر "میرا جسم میری مرضی " کے نعرے لگائے۔
$$$123$$$
لوٹ کھسوٹ کا بازار گرم کیا گیا یہاں تک کہ لوگوں کی جان، مال اور عزت غیر محفوظ ہوئیں۔ چھوٹی چھوٹی باتوں پر قتل کردینا ایک عام سی بات رہ گئی۔ ناپ تول میں کمی اور بے ایمانی گویا ایک قومی عادت قرار پائی۔ قوم کا اکثر طبقہ اہم ترین عبادات جیسے کہ نماز کو چھوڑ کر راگ و رنگ کی محفلیں منعقد کرنے میں لگ گیا۔ رشتوں کا تقدس تقریباً ختم ہوگیا اور قوم گالم گلوچ میں لگ گئی۔
$$$123$$$
ایسے میں ایک اللہ کا امر آیا اور مشرق سے مغرب تک سب اس کی لپیٹ میں آگئے۔ کرونا وائرس چین سے شروع ہوکر ایشیا اور پھر یورپ پہنچا۔ چین اور ایران میں تباہی مچانے کے بعد وائرس نے یورپ اور امریکہ کو اپنا ہدف بنایا اور اب وائرس کا اگلاہدف پاکستان ہے۔ حکومتِ پاکستان سمیت تمام طبقے اس وائرس سے نمٹنے میں صدق دل سے مشغول ہیں ۔ ہمیں میڈیا پر درجل زیر جملے تواترکےساتھ سننے کو مل رہے ہیں ؛
$$$123$$$
"کرونا سے ڈرنا نہیں لڑنا ہے"۔
$$$123$$$
"ہم نے مل کر کرونا کو شکست دینی ہے"۔
$$$123$$$
"آج تک مسلک کیلئے لڑتے رہے، آئیں آج کرونا سے لڑیں"۔
$$$123$$$
"کرونا سے لڑنے کا منصوبہ تیار"
$$$123$$$
سب سے پہلے ہمیں اپنے آپ سے یہ سوال کرنا چاہیئے کہ کیا یہ اللہ کا امر ہے،اگر ہاں تو ہم اس سے لڑ کیسے سکتے ہیں؟ بظاہر یہی محسوس ہورہا ہے کہ اللہ اپنی زمین کو صاف کرنا چاہ رہا ہے۔ دنیا بھر میں جزوی یا کلی لاک ڈاؤن انسان کو سادگی کی طرف واپس لارہا ہے لیکن اس کے ساتھ ساتھ کرونا کے مریضوں کوتعداد میں ہو شربا اضافہ اور اموات نے جہاں نہ صرف حکام کو ایک نئے چیلنج سے دوچار کیا ہے وہاں عوام میں بھی موت اور مفلسی کا خوف پیدا کردیا ہے۔
$$$123$$$
اقبال مرحوم کا شعر ہے۔
$$$123$$$
"اپنی ملت پر قیاس اقوام مغرب سے نہ کر
$$$123$$$
خاص ہے ترکیب میں قومِ رسول ہاشمی"
$$$123$$$
ہمارے ساتھ مسئلہ یہ ہورہا ہے کہ ہم اپنے حالات کو مغرب کی عینک سے دیکھ رہے ہیں، جبکہ ہمیں یہ بات سمجھنے کی ضرورت ہے کہ اللہ کا قانون غیر مسلموں کے لئے اور ہے اور مسلمانوں کے لئے اور ۔ سخت لاک ڈاؤن ، بار بار ہاتھ دھونا ، سینیٹائزر کا استعمال، مصافحہ سے پرہیز، اجتماعات پر پابندی اور دیگر طبی اور حکومتی قوانین یقیناً اہمیت کے حامل ہیں، ہمیں ان پر نہ صرف عمل کرنا چاہیئے بلکہ دوسروں کو سکھانا بھی چاہیئے لیکن ساتھ ساتھ اس بات کو بھی سمجھنا چاہیئے کہ ان تمام احتیاطوں کی حیثیت ثانوی ہے۔
$$$123$$$
یورپ اور امریکہ وسائل میں ہم سے کہیں آگے ہیں اور ان تراکیب کے ہوتے ہوئے بھی وہ کرونا پر قابو پانے میں ناکام نظر آتے ہیں اور اگر وہ کامیاب ہو بھی جائیں تب بھی مسلمان ہونے کی حیثیت سے ہمارا نقطۂ نظر مختلف ہے۔ ہمیں اس مسئلہ کو نیچے سے نہیں بلکہ اوپر سے حل کرانا ہے۔ اللہ نے ہمیں موقع دیا ہے کہ ہم اس کرونا وائرس کو غنیمت سمجھتے ہوئے اپنے اعمال اور اخلاق کو بہتر کریں۔
$$$123$$$
مسجدوں کا بند ہوجانا اس بات کی علامت ہے کہ اللہ سخت ناراض ہے۔ میری وزیرِ اعظم عمران خان صاحب سے درخواست ہے کہ وہ قومی سطح پر یومِ توبہ کا اعلان کریں جس میں پوری قوم صدق دل سے اپنے تمام گناہوں ، بالخصوص اعلانیہ گناہوں سے گڑ گڑا کر اللہ سے معافی مانگے۔ حضرت یونس علیہ السلام کی قوم پر جب عذاب کے باد ل منڈلانے لگے تو ان کی قوم نے عقل مندی کا کام کیا اور توبہ کرلی اور اللہ نے عذاب کو ٹال دیا . اگر آج ہم بھی تمام انفرادی اور اجتماعی گناہوں سے توبہ کرلیں گے تو اللہ کی ذات سے امید ہے کہ وہ ہمیں اس وبا سے نجات عطافرمادیں گے اور اگر اس کے باوجود ہم اس وبا سے مرگئے تو توبہ کے ساتھ مرینگے۔
$$$123$$$
فائدہ دونوں صورتوں میں ہمارا ہی ہے۔
$$$123$$$
اللہ تعالٰی سے دعا ہے کہ وہ تمام انسانیت پر خصوصی رحم و کرم کا معاملہ فرماتے ہوئے جلد از جلد ہمیں اس وبا سے نجات عطا فرمائے. آمین.
$$$123$$$
یہ سورج کی طرح عیاں ہے کہ مسلمانوں کے لیے اسلام ایک مکمل ضابطہ حیات اور روحانی دین ہے بلکہ اگر یہ کہا جائے تو مبالغہ نہیں ہوگا کہ اسلام ایک ایسا آفاقی مذہب ہے جس نے زندگی کے تمام شعبہ جات کے لیے اپنے ماننے والوں کو بہترین اور عمدہ اصول وقوانین پیش کیے ہیں۔ اخلاقی زندگی ہو یا سیاسی، معاشرتی ہو یا اجتماعی یا سماجی ہو ہر قسم کی زندگی کے ہر گوشہ کے لیے اسلام کی جامع ہدایات موجود ہیں اور یقینا اسی مذہب میں ہماری نجات مضمر ہے۔
$$$123$$$
امن وسلامتی کا علمبردار مذہب اسلام ہمیشہ ایسی برائیوں سے معاشرہ کو روکنے کی تعلیم دیتا ہے جو معاشرہ کے لیے ناسور ہوں، مگر آج ہمیں یورپ اور یہودونصاریٰ کی تقلید کا اتنا شوق ہے کہ ہم مغربی تہذیب کے دلدادہ بنتے جا رہے ہیں۔
$$$123$$$
یورپی تہذیب وتمدن اور طرز معاشرت نے مسلمانوں کی زندگی کے مختلف شعبوں کو اپنے رنگ میں رنگ دیا ہے۔ مسلمانوں کی زندگی میں انگریزی تہذیب کے بعض ایسے اثرات بھی داخل ہوگئے ہیں، جن کی اصلیت وماہیت پر مطلع ہونے کے بعد ان کو اختیار کرنا انسانیت کے قطعاً خلاف ہے؛ مگر افسوس کہ آج مسلمانوں کا ایک بڑا طبقہ ان اثرات پر مضبوطی سے کاربند ہے؛ حالانکہ قوموں کا اپنی تہذیب وتمدن کو کھودینا اور دوسروں کے طریقہ رہائش کو اختیار کرلینا ان کے زوال اور خاتمہ کا سبب ہوا کرتا ہے۔
$$$123$$$
مذہبِ اسلام کا تو اپنے متبعین سے یہ مطالبہ ہے : ترجمہ:" اے ایمان والو! اسلام میں پورے پورے داخل ہوجاؤ اور شیطان کے قدم پر مت چلو، یقینا وہ تمہارا کھلا ہوا دشمن ہے۔" (البقرہ آیت۲۰۸) 
$$$123$$$
مختلف عنوانات سے دنوں کو منانے اور اس میں رنگ ریلیاں رچانے کے کلچر کو فروغ دیا جا رہا ہے اور اس کی آڑ میں بہت سی خرافات، واہیات اور بد اخلاقی وبے حیائی کو پھیلانے کے منصوبے بنائیں جارہے ہیں،جب تک ہم اس کی جڑ کو نہیں کاٹے گئے اس وقت تک کچھ بھی نہیں ہوسکتا؛ کیونکہ ہمارے معاشرے میں رسم و رواج اور مذہبی اور قومی تہواروں سے ہٹ کر من گھڑت تہواروں کو جوش و خروش سے منانے کی بہت پرانی بیماری ہے، آپ بخوبی جانتے ہیں کہ مغربی تہذیب نے بہت سے بے ہودہ رسوم ورواج کو جنم دیا اور بد تہذیبی اور بد کرداری کے نئے نئے طریقوں کو ایجاد کیا، جس کی لپیٹ میں اس وقت پوری دنیا ہے اور خاص طور پر مسلم معاشرہ اس کی فتنہ سامانیوں کا شکار ہوتا جارہا ہے۔
$$$123$$$
یہود ونصاریٰ کی جو رسومات آہستہ آہستہ ہمارے معاشرہ میں رائج ہوتی جارہی ہیں، انھیں میں سے ایک رسم ”اپریل فول“ یعنی جھوٹ بول کر لوگوں کو بے وقوف بنانے کی رسم اور تہوار کا نام دیا جاتا ہے۔ اس رسم کے تحت یکم اپریل کی تاریخ میں جھوٹ بول کر کسی کو دھوکا دینا، مذاق کے نام پر بے وقوف بنانا اور اذیت دینا نہ صرف جائز سمجھا جاتا ہے؛ بلکہ اسے ایک کمال قرار دیا جاتا ہے۔
$$$123$$$
جو شخص جتنی صفائی اور چابک دستی سے دوسروں کو جتنا بڑا دھوکا دے دے، اُتنا ہی اُس کو ذہین، قابلِ تعریف اور یکم اپریل کی تاریخ سے صحیح فائدہ اٹھانے والا سمجھا جاتا ہے۔ یہ رسم اخلاقی، شرعی اور تاریخی ہر اعتبار سے خلافِ مروت، خلافِ تہذیب اور انتہائی شرمناک ہے۔ نیز عقل ونقل کے بھی خلاف ہے۔
$$$123$$$
اگر ہم قرآن و حدیث کا طائرانہ بھی مطالعہ کریں تو یہ بات کھل کر سامنے آ جائے گی کہ قرآن وحدیث میں تو بار بار سچ بولنے کی ترغیب دی گئی ہے۔
$$$123$$$
شریعت اسلامیہ میں معاشرہ کی مہلک بیماری جھوٹ سے بچنے کی نہ صرف تعلیم دی گئی بلکہ جھوٹ بولنے کو گناہ کبیرہ قرار دیا گیا۔ اللہ تعالیٰ نے جھوٹوں پر لعنت فرمائی ہے، ان کے لئے جہنم تیار کی ہے جو بدترین ٹھکانا ہے۔ نیز اللہ تعالیٰ نے سورۃ الاحزاب میں ایمان والوں سے خطاب کرتے ہوئے فرمایا کہ" اللہ تعالیٰ سے ڈرو اور سیدھی سچی بات کہا کرو۔
$$$123$$$
اور مسلمانوں کو تو اللّٰہ تعالٰی نے کھلم کھلا اعلان کیا ہے کہ :
$$$123$$$
ترجمہ: اے لوگو! جوایمان لائے ہو! اسلا م میں پورے کے پورے داخل ہو جاؤ اور شیطان کے قدموں کے پیچھے نہ چلو، یقینا وہ تمہارا کھلا دشمن ہے۔
$$$123$$$
( سورہ البقرہ آیت 208)
$$$123$$$
ایک حدیث کے مطابق:"رسول اللہ صلی اللہ علیہ وسلم مدینہ تشریف لائے ( تو دیکھا کہ ) ان کے لیے ( سال میں ) دو دن ہیں جن میں وہ کھیلتے کودتے ہیں تو آپ نے پوچھا: یہ دو دن کیسے ہیں؟ تو ان لوگوں نے کہا: جاہلیت میں ہم ان دونوں دنوں میں کھیلتے کودتے تھے، تو آپ صلی اللہ علیہ وسلم نے فرمایا: اللہ نے تمہیں ان دونوں کے عوض ان سے بہتر دو دن عطا فرما دیئے ہیں، ایک عید الاضحی کا دن اور دوسرا عید الفطر کا دن” (ابوداؤد 1135)
$$$123$$$
اس اپریل فول کی تہوار کو منانے میں سب سے بڑی خرابیاں تین پیش آتی ہیں :
$$$123$$$
دوسری قوموں سے مشابہت، جھوٹ اور مسخرہ، دھوکہ دینا، کسی انسان کو اذیت دینا۔
$$$123$$$
لہذا اس تہوار کو مسلمانوں کے لیے منانا تو اسلامی روایات کے تضاد میں ہے؛ لیکن ایک باشعور معاشرہ اسے کیونکر منائے جب اسمیں معاشرے اور انسانیت کے لیے اتنی خامیاں موجود ہیں۔
$$$123$$$
دوسری قوموں سے مشابہت:-
$$$123$$$
ابن عمر رضی اللّٰہ عنہ سے روایت ہے کہ رسول اللہ صلی اللہ علیہ وسلم نے فرمایا:- "جس نے کسی قوم کی مشابہت اختیار کی تو وہ انہیں میں سے ہے۔
$$$123$$$
بعض حضرات یہ کہہ کر یکم اپریل کو جھوٹ بولتے ہیں اور دوسروں کو بے وقوف بناتے ہیں کہ وہ صرف دوسروں کو ہنسانے کی خاطر کررہے ہیں، تو وہ حضرات اس تعلق سے اپنے نبی کا فرمان سن لیں، حضور اکرم ﷺ نے ارشاد فرمایا: تباہی ہے ایسے شخص کے لیے جو دوسروں کو ہنسانے کے لیے جھوٹ بولے، اس کے لیے بربادی ہے، اس کے لیے بربادی ہے۔
$$$123$$$
(ابوداود، ترمذی، مسند احمد)
$$$123$$$
اپریل فول میں نہ صرف جھوٹ بولا جاتا ہے بلکہ دوسروں کو دھوکہ بھی دیا جاتا ہے۔ اور تمام نبیوں کے سردار حضرت محمد مصطفی ﷺ نے ارشاد فرمایا: جو شخص ہمیں دھوکہ دے وہ مسلمان نہیں ہے۔ (مسلم)
$$$123$$$
یعنی وہ شخص مسلمان کہلانے کا مستحق نہیں ہے جو دھوکہ دیتا ہو۔
$$$123$$$
جی بالکل یہ سچی ہے کہ اسلام تفریح اور مذاق کی اجازت دیتا ہے مگر بشرطیکہ کہ اس میں جھوٹ یا کسی کی دل آزاری نہ ہو۔
$$$123$$$
حضرت انس رضی اللّٰہ عنہ سے روایت ہے کہ کبھی کبھی نبی اکرم صلی اللہ علیہ وسلم مجھے کہتے، ”اے دو کانوں والے“ ابواسامہ کہتے ہیں، یعنی آپ ان سے یہ مذاق کے طور پر فرماتے (ترمذی۔3828 )
$$$123$$$
• دوسری روایت میں ہے۔
$$$123$$$
حضرت ابو ھریرہ سے روایت ہے کہ لوگوں نے عرض کیا اللہ کے رسول! آپ ہم سے ہنسی مذاق کرتے ہیں؟ آپ نے فرمایا: ”میں ( خوش طبعی اور مزاح میں بھی ) حق کے سوا کچھ نہیں کہتا“ (ترمذی1990)
$$$123$$$
اس تہوار کا بڑا گناہ ہے دھوکہ اور فریب کے ذریعے لوگوں کو بےوقوف بنانا۔
$$$123$$$
ابن عمر رضی اللّٰہ عنہ سے روایت کہ نبی کریم صلی اللہ علیہ وسلم نے "نجش”(فریب، دھوکہ) سے منع فرمایا تھا (البخاری2142)
$$$123$$$
حضرت عبداللہ بن عمر رضی اللّٰہ عنہ سے روایت ہے نبی کریم صلی اللہ علیہ وسلم نے فرمایا:- "ہر دھوکہ دینے والے کے لیے قیامت کے دن ایک جھنڈا ہو گا جس کے ذریعہ وہ پہچانا جائے گا۔ (البخاری 6966)
$$$123$$$
کسی انسان کو اذیت دینا:-
$$$123$$$
قرآن کریم میں ارشاد باری تعالیٰ ہے:-
$$$123$$$
ترجمہ:- اور جو لوگ مومن مردوں اور مومن عورتوں کو اذیت دیتے ہیں اس کے بغیر ہی کہ انہوں نے کوئی گناہ کمایا ہو تو بلاشبہ انہوں نے ایک بڑے بہتان اور کھلم کھلا گناہ کا بوجھ اُٹھایا ہے۔
$$$123$$$
اﷲ تعالیٰ جھوٹ بولنے والوں کی مذمت کرتے ہوئے ارشاد فرماتا ہے: ’’ اﷲ تعالیٰ ان لوگوں کو راہ نہیں دکھاتے جو اسراف کرنے والے ہیں اور جھوٹے ہیں۔‘‘
$$$123$$$
چوں کہ جھوٹ کے نتائج سخت مہلک اور خطرناک ہیں، اور جھوٹ بولنے والے کے ساتھ دوسرے بھی اس کے شر سے محفوظ نہیں رہتے، اسی لیے آپؐ نے جھوٹ بولنے والوں کے لیے سخت وعیدیں بیان فرمائیں۔
$$$123$$$
حضرت عبداﷲ بن مسعودؓ سے مروی ہے کہ حضوراکرم ﷺ نے فرمایا : ’’سچائی کو لازم پکڑو کیوں کہ سچ نیکی کی راہ دکھاتا ہے اور نیکی جنت کی طرف لے جاتی ہے، اور آدمی یک ساں طور پر سچ کہتا ہے اور سچائی کی کوشش میں رہتا ہے یہاں تک کہ اﷲ کی نظر میں اس کا نام سچّوں میں لکھ دیا جاتا ہے اور جھوٹ سے بچتے رہو اس لیے کہ جھوٹ گناہ اور فجور ہے اور فجور دوزخ کی راہ بتاتا ہے، اور آدمی مسلسل جھوٹ بولتا ہے اور اسی کی جستجو میں رہتا ہے یہاں تک کہ اﷲ کے نزدیک اس کا شمار جھوٹوں میں لکھ دیا جاتا ہے۔
$$$123$$$
چونکہ جھوٹ بولنے اور دوسروں کو بے وقوف بنانے کے نتائج سخت مہلک اور خطرناک ہیں، اور جھوٹ بولنے والے کے ساتھ ساتھ دوسرے بھی اس کے شر سے محفوظ نہیں رہتے، اس لئے ہمیں ہمیشہ جھوٹ بولنے سے بچنا چاہئے۔ اگر کسی شخص نے کبھی جھوٹ بولا ہے تو اللہ تعالیٰ سے پہلی فرصت میں معافی مانگے کیونکہ کبیرہ گناہ ہونے کی وجہ سے اس کے لئے مستقل توبہ ضروری ہے۔
$$$123$$$
اگر جھوٹ بول کر کسی شخص کو دھوکہ دیا گیا ہے تو اس کا گناہ حقوق العباد ہونے کی وجہ سے اور زیادہ بڑھ جاتا ہے۔
$$$123$$$
اوپر بیان کی گئی احادیث اور قرآنی آیات کی روشنی میں اپریل فول نہ صرف اسلامی روایت کے خلاف ہے بلکہ معاشرے کے لئے بھی ایک اذیت ناک اور احمقانہ تہوار ہیں دور حاضر کے باصلاحیت اور علم و فنون کے بانی سمجھنے والی قوم اگر اس تہوار کو مناتے ہیں تو یہ عقل سے بعید ہے ایک اچھے مسلمان اور ایک اچھے انسان کے یہ فرائض ہیں کہ وہ معاشرے کی بہتری کے لئے اپنی بہترین خدمات سر انجام دیں۔
$$$123$$$
بس یہی وہ نقطہ ہے جسے سمجھنے کی ضرورت ہے ورنہ محض رسومات منالینے سے قوموں کا وقار بلند نہیں ہوتا۔
$$$123$$$
پوری دنیا جو کرونا وائرس کی وجہ سے پریشان ہے ان کے لیے اور ہمارے پاکستان کے لئے خصوصی دعاؤں کا اہتمام کریں، اللہ تعالیٰ اس وبا سے سب لوگوں کو محفوظ رکھیں اور جلد از جلد اس بیماری سے لوگوں کو نجات نصیب فرمائے آمین ۔
$$$123$$$
امریکہ کے ایک قیدی کو سزائے موت سنائی
$$$123$$$
گئی ۔لیکن یہ سزا ذرا مختلف تھی قیدی سے کہا کہ نہ اسے پھانسی ہوگی اور نہ
$$$123$$$
ہی گولی ماری جائے گی۔ بلکہ سانپ سے ڈسایا جائے گا ۔اب قیدی کے ذہن میں
$$$123$$$
سانپ کا خوف بیٹھ گیا۔ سزا کے دن قیدی کے آگے سانپ بٹھایا گیا اور آ
$$$123$$$
نکھوں پر پٹی باندھ کر اسے ہلکے سے ایک دو بار کامن پن(سوئی)ماری گئی اور
$$$123$$$
کچھ ہی دیر میں وہ پھڑک کر مر گیا بعد میں خون کا نمونہ لیا گیا تو اس کے
$$$123$$$
خون میں سانپ کا زہر رچ بس گیا تھا۔
$$$123$$$
نتیجہ اسے سانپ نے نہیں بلکہ سانپ کے
$$$123$$$
آج کل ہماری بھی کچھ صورتحال ایسی ہی ہے کہ کورونا تو
$$$123$$$
مارے یا نہ اس کا خوف و ہراس مار رہا ہے۔اب سارا دن نیوز چینل پر ہی گزر
$$$123$$$
جس سے اعداد و شمار ،وجوہات،اموات اور کیسے پوری دنیا اس وائرس
$$$123$$$
اس حوالے سے اپ ڈیٹ دی جاتیں ہیں۔ جسے دیکھ کر ہم جیسی فارغ
$$$123$$$
عوام اور زیادہ ڈپریشن میں جا رہی ہے۔
$$$123$$$
اور اس کے ساتھ ساتھ حکومت اور
$$$123$$$
ماہرین کی طرف سے بار بار تنبیع کی جاتی ہے کہ گھر پر رہیں ،محفوظ رہیں۔ 
$$$123$$$
روزانہ درجنوں لوگوں کو سڑکوں پر مرُغا بنا دیکھتے ہیں۔ جن کی مجبوری ہے۔
$$$123$$$
ان کا گھر سے نکلنا تو بنتا ہے۔ لیکن باقی عوام کے بارے میں یہی سننے میں
$$$123$$$
آیا کہ گھر پر بور ہوتے ہیں اور یہ بات کافی حد تک قابل قبول بھی ہے کہ گھر
$$$123$$$
پر بوریت محسوس ہوتی ہے کیونکہ گھر پر وقت گزارنے کی کوئی پلاننگ نہیں جس
$$$123$$$
وجہ سے اکثر ہم اکتاہٹ کا شکار ہو جاتے ہیں
$$$123$$$
اب گھر تو رہنا ہی ہے تو
$$$123$$$
یہ سوچا جائے کہ اسے خوشگوار کیسے بنایا جائے اور خود کو ڈپریشن سے بھی
$$$123$$$
بچایا جائے۔اب اس کے لئے چند باتیں جو کہ ہمیں اپنا کر اپنی بوریت کو دور
$$$123$$$
1)بچوں کو چھوٹی چھوٹی باتوں پر نہ روکیں۔ان کو
$$$123$$$
پیار سے سمجھائیں موبائل گیم کے علاوہ وہ گیمز کھیلیں۔ جو پہلے زمانے میں
$$$123$$$
گھروں کے صحن میں کھیلی جاتیں تھیں۔
$$$123$$$
2)گھر میں ہلکی پھلی ورزش کی روٹین بنائیں اس سے ذہنی سکون ملے گا اور بہت سی بیماریوں سے بھی بچ سکتے ہیں۔
$$$123$$$
3)خواتین گھر پر اپنی کئیر کریں ،مینی پیڈی کریں ،ہیئرز ٹریٹمنٹ کریں ۔اپنے آ پ کو خوبصورت بنائیں۔
$$$123$$$
4)مرد حضرات گھر پر عورتوں کے کام میں ہاتھ بٹائیں۔
$$$123$$$
5)سب گھر والے اپنے اپنے کمرے کی صفائی کریں۔
$$$123$$$
6)اگر گھر میں صحن ہے تو پودے لگائیں ان کی دیکھ بھال کریں۔
$$$123$$$
7) ماسک مارکیٹ کی بجائے گھر میں خود بنائیں۔
$$$123$$$
8)بچوں کو اخلاقی کہانیاں سنائیں جوکہ پہلے سنانے کا موقع نہ ملا ہو۔
$$$123$$$
8)عبادات کو اپنا معمول بنائیں۔(نماز،قرآن،مسنون دعائیں،استغفار)وغیرہ۔
$$$123$$$
” لاک ڈاؤن کیوں نہیں کرتا “
$$$123$$$
"عمران خان صرف تقریر کرسکتا ہے"
$$$123$$$
آگیاپھر غربت کا رونا رونے “
$$$123$$$
” لو پھر زکاتہ مانگ لی “
$$$123$$$
یقین کریں بغضِ عمران کرونا سے بھی زیادہ خطرناک وائرس ہے جو کچھ صحافی حضرات میں بُرے طریقے سے پھیل چکا ہے
$$$123$$$
بات جب عمران خان کی کارکردگی کی ہوگی تو بات شروع سے ہوگی، بات 2018 سے نہیں تب سے ہوگی جب سے یہ ملک کی جڑیں کمزور کرنے کا سلسلہ شروع ہوا ہے، جب ملک کا دیوالیہ نکل گیا خان کے ہاتھ میں تھما کے کہا گیا ‘لو اب چراغ رگڑو اور ہمیں خوشحال کردو’ وہ بھی چیتا اس آس پر چل پڑا کہ محنت کروں گا نیت صاف ہے اللہ ساتھ دے گا، اللہ ساتھ تو دے گا انشاءاللہ مگر آزمائشیں لے گا۔
$$$123$$$
چلیں اب بات شروع کرتے ہیں 2018 سے خان آیا تو وہ آفات آئیں جو پہلے کبھی نہ آئیں، حکومت میں لوگ آتے ہیں تو 5 ماہ الیکشنز کی تھکن اتارتے ہیں، سکون کرتے ہیں مگر اس اللہ کے بندے نے پہلے دن آفس سنبھالا تو پتہ چلا کہ اسکی سوچ سے زیادہ تباہی مچی ہوئی ہیں
$$$123$$$
معاشی کرائسز کی بات کریں تو ملک ڈیفالٹ ہوچکا تھا، ادائیگیوں کیلئے پیسہ نہیں تھا اور IMF کے پاس فوری جاتے تو بوجھ غریب نہ سنبھال پاتا، مگر اس نے ہمت نہ ہاری اپنا نفس مارا اور کٹورا پکڑ کے مختلف ممالک سے پیسہ مانگا تاکہ IMF کے قہر سے بچ سکیں، ایکسپورٹس 0 تھیں، ریزورز ایسے تھے کہ اپنا جنگ کی حالت میں دفاع کرنا بھی ناممکن تھا، ہر ادارہ خسارے میں اس سب کے باوجود آج صرف ڈیڑھ سال میں خسارے بھی کم اور روپیہ بھی مضبوط ہوتا جارہا ہے
$$$123$$$
فارن پالیسی کی بات کریں تو ہر ملک ساتھ چھوڑ چکا تھا، پاکستان کو دنیا میں دہشتگرد ریاست سمجھا جاتا تھا حتیٰ کہ ریاض سمٹ میں اسلامی دنیا کے واحد ایٹمی ملک کے وزیراعظم کو تقریر کرنا تو دور کسی نے منہ تک نہ لگایا، امریکی صدر گالیاں دیتا تھا، مودی کا پاکستان دہشتگردی ریاست کا بیانیہ عام ہوچکا تھا، بلکہ ہمارے اپنے تین بار کے وزیراعظم نے ہی اپنے ملک کو دہشتگرد ملک اور اپنی فوج کو دہشتگردوں کی حمایتی فوج کہہ دیا تھا
$$$123$$$
مگر آج صرف ڈیڑھ سال میں ساری گیم الٹ چکی ہے، وہی امریکی صدر کہتا ہے “پاکستان عظیم ملک ہے، عظیم لوگ ہیں اور وزیراعظم عمران خان میرے عظیم دوست ہیں” آج وہی ملک اسلامی دنیا کا مرکز بن چکا ہے اور اسی مودی کا بیانیہ اسی پر الٹ پڑچکا ہے، دنیا میں ہٹلرثانی اور انتہاپسند مشہور ہوچکا ہے۔
$$$123$$$
مہنگائی موزوں ہو تو باقی مشکلات اپنی جگہ مگر مہنگائی سب سے بڑی مصیبت تھی غریب آدمی کا جینا مشکل ہوا پڑا تھا، کچھ میڈیا اور اپوزیشن کا پروپیگنڈہ اتنا تھا کہ ہر چھوٹا نوازشریف دکان پہ بیٹھ کر حکومت کو دو گالیاں دے کر گاہک سے من پسند قیمت بٹور لیتا تھا، مگر اس مسئلےپر بھی خود وزیراعظم نے توجہ دی تو فروری کے ہی اعدادوشمار میں پتہ چلتا ہے کہ یہ کنٹرول ہوچکی ہے، آنے والے دنوں میں مزید کم ہوگی انشاءاللہ
$$$123$$$
اور جب بات مشکلات کی ہورہی ہے تو مسئلہ کشمیر اور بھارتی منافقت کو کیسے بھول سکتے ہیں ؟ جب خان حکومت میں آیا تو بھارت میں الیکشن سیزن تھا اور آپ سب واقف ہی ہیں وہاں پاکستان مخالف چورن بِکتا ہے، مودی نے اپنی پوزیشن مضبوط کرنے کیلئے پلوامہ ڈرامہ رچایا جسے خان نے منہ توڑ جواب دیا اور کہا “ہم جواب دینے کا سوچیں گے نہیں، ہم جواب دیں گے” اور دنیا نے ہمارا جواب دیکھا
$$$123$$$
پانچ اگست کو کشمیر میں ظلم اور پھر آزاد کشمیر پر حملے کی دھمکیوں کا بھی خان نے اقوامِ متحدہ میں دوٹوک جواب دیا “اللہ کے سوا کوئی خدا نہیں، اور ہم مقابلہ کریں گے” اور اپنی پوری جان لگا کر دنیا کو مسئلہ کشمیر سمجھایا۔
$$$123$$$
پھر مشکلات کا سفر یہاں بھی ختم نہیں ہوا، اب یہ کروناوائرس نامی وبا پھیلی تو سب کو اپنی جان کی فکر ہے مگر خان کو اُس غریب کی جان کی فکر ہے جو دو وقت روٹی کے پیسے نہ ملے تو کرونا سے بچ گیا تو بھوک سے مر جائے گا
$$$123$$$
ہمارا میڈیا پچھلے دس دن سے پروپیگنڈہ کررہا ہے کہ لاک ڈاؤن کیوں نہیں کررہے ؟ آج پڑوسی ملک کی حالت دیکھ کے سمجھ جائیں کہ خان نے لاک ڈاؤن کیوں نہیں کیا، کیونکہ جب غریب ملک بند ہوں تو غریب بھوک سے مر جاتا ہے پچھلے ڈیڑھ سال سے وہ معیشت مستحکم کرنے کیلئے اتوار کو بھی دفتر میں بیٹھتا ہے اور آج جب معیشت سنبھلی ہے تو مکمل لاک ڈاؤن کردے ؟ آپ مثالیں دیتے ہیں امیر ممالک کی وہ برداشت کرسکتے ہیں ہم نہیں کرسکتے، جب آپ کی بہتری کیلئے فنڈ مانگتا ہے تو بھکاری بولتے ہو جب آپ کیلئے راتیں جاگتا ہے تو پاگل بولتے ہو مگر وہ کہتا ہے “پاکستان کو ٹھیک کرنے کیلئے تھوڑا پاگل پن ضروری ہے”
$$$123$$$
بات یہاں ختم کرتی ہوں کہ وہ جس کا نام ‘عمران احمد خان نیازی’ ہے نا وہ پیدا ہی جیتنے کیلئے ہوا تھا، کرلو بغض بنا لو جھوٹی ہیڈلائنز، کرلو گھنٹے گھنٹے کے شوز جتنا ہو سکے پروپیگنڈہ کرلو، اسکا اللہ حامی و ناصر جن کی نیتیں صاف ہوتی ہیں انکے سفر میں انکا ہمسفر اللہ خود ہوتا ہے، وہ تو انشاءاللہ جیتے گا اور اسکی جیت میں ہماری جیت ہے۔
$$$123$$$
اللہ پاکستان کا حامی و ناصر ہو !
$$$123$$$
اپریل لاطینی زبان کے لفظ Aprilis یا Appire سے ماخوذ ہے جس کا مطلب ہے پھولوں کا کھلنا، کونپلیں پھوٹنا وغیرہ۔ قدیم رومی قوم موسمِ بہار کی آمد پر شراب کے دیوتا کی پرستش کرتی
$$$123$$$
یکم اپریل کو لوگوں کو بےوقوف بنانے کو اپریل فول کا نام دیا گیا ہے۔ اپریل لاطینی زبان کے لفظ Aprilis یا Appire سے ماخوذ ہے جس کا مطلب ہے پھولوں کا کھلنا، کونپلیں پھوٹنا وغیرہ۔ قدیم رومی قوم موسمِ بہار کی آمد پر شراب کے دیوتا کی پرستش کرتی اور اسے خوش کرنے کے لیے لوگ شراپ پی کر اوٹ پٹانگ حرکتیں کرنے کے لیے جھوٹ کا سہارا لیا کرتے۔
$$$123$$$
یہ جھوٹ رفتہ رفتہ اپریل فول کی شکل اختیار کر گیا۔ یہ یورپ سے شروع ہوا اور آج اسے ساری دنیا میں منایا جاتا ہے۔1508ء سے 1539ء تک کے کچھ ایسے ولندیزی اور فرانسیسی ذرائع ملتے ہیں جن سے ثابت ہوتا ہے کہ مغربی یورپ کے ان علاقوں میں یہ تہوار تھا۔ انسائکلوپیڈیا انٹرنیشنل کے مطابق: "مغربی ممالک میں یکم اپریل کو عملی مذاق کا دن قرار دیا جاتا ہے۔
$$$123$$$
اس دن ہر طرح کی نازیبا حرکات کی چھوٹ ہوتی ہے اور جھوٹے مذاق کا سہارا لے کر عوام الناس کو بےوقوف بنایا جاتا ہے۔" برطانیہ میں اٹھارویں صدی کے شروع میں اس کا عام رواج ہوا۔ اس دن لوگ ایک دوسرے کو بےوقوف بناتے ہیں۔ آپس میں جھوٹ، دھوکا، فریب،ہنسی، مزاح، وعدہ خلافی، دوسروں کو ازراہِ مذاق تنقید کا نشانا بنانا اور ایک دوسرے کی تذلیل و تضحیک کرتے ہیں۔
$$$123$$$
سماجی، مذہبی اور اخلاقی اعتبار سے اپریل فول یا اس جیسی کوئی بھی رسم منانا حرام ہے۔ اس دن جن امور کا ارتکاب کیا جاتا ہے، وہ قرآن و سُنت کے لحاظ سے قبیح افعال ہیں۔ تاریخ کے جھروکوں پر نظر دوڑائی جاۓ تو اپریل فُول کے آغاز کے بارے میں مختلف مؤرخین و محققین نے مختلف اسباب بیان کیے ہیں جن میں ایک یہ ہے کہ جب کئی سو سال پہلے عیسائی اَفواج نے اسپین کو فتح کیا تو اس وقت اسپین کی زمین پر مسلمانوں کا اتنا خون بہایا گیا کہ فاتِح فوج کے گھوڑے جب گلیوں سے گزرتے تھے تو ان کی ٹانگیں مسلمانوں کے خون میں ڈوبی ہوتی تھیں۔
$$$123$$$
جب قابض اَفواج کو یقین ہوگیا کہ اب اسپین میں کوئی بھی مسلمان زندہ نہیں بچا ہے تو انہوں نے گِرِفْتار مسلمان حُکمران کو یہ موقع دیا کہ وہ اپنے خاندان کے ساتھ واپس مراکش چلا جائے جہاں سے اس کے آباؤ اجداد آئے تھے، قابض افواج غرناطہ سے کوئی بیس کلومیٹر دور ایک پہاڑی پر اسے چھوڑ کر واپس چلی گئیں۔ جب عیسائی افواج مسلمان حکمرانوں کو اپنے ملک سے نکال چکیں تو حکومتی جاسوس گلی گلی گھومتے رہے کہ کوئی مسلمان نظر آئے تو اسے شہید کر دیا جائے، جو مسلمان زندہ بچ گئے وہ اپنے علاقے چھوڑ کر دوسرے علاقوں میں جا بسے اور اپنی شناخت پوشیدہ کرلی، اب بظاہر اسپین میں کوئی مسلمان نظر نہیں آرہا تھا مگر اب بھی عیسائیوں کو یقین تھا کہ سارے مسلمان قتل نہیں ہوئے کچھ چھپ کر اور اپنی شناخت چھپا کر زندہ ہیں کیونکہ وہ مسلمانوں کی فتوحات سے واقف تھے اور مسلمانوں سے خوف زدہ بھی تھے۔
$$$123$$$
اب مسلمانوں کو باہر نکالنے کی ترکیبیں سوچی جانے لگیں اور پھر ایک منصوبہ بنایا گیا۔ منادی کرا دی گئی کہ یکم اپریل کو تمام مسلمان غرناطہ میں اکٹھے ہوجائیں تاکہ جس ملک میں جانا چاہیں جاسکیں۔ اب چونکہ ملک میں اَمن قائم ہوچکا تھا اس لیے مسلمانوں کو خفیہ مقامات سے باہر آنے میں کوئی خوف محسوس نا ہوا، مارچ کے پورے مہینے اعلانات ہوتے رہے، اَلْحَمراء کے نزدیک بڑے بڑے میدانوں میں خیمے نصب کر دیے گئے، جہاز آکر بندرگاہ پر لنگر انداز ہوتے رہے، مسلمانوں کو ہر طریقے سے یقین دلایا گیا کہ انہیں کچھ نہیں کہا جائے گا۔
$$$123$$$
جب مسلمانوں کو یقین ہوگیا کہ اب ہمارے ساتھ کچھ نہیں ہوگا تو وہ سب غرناطہ میں اکٹھے ہونا شروع ہوگئے۔ اس طرح حکومت نے تمام مسلمانوں کو ایک جگہ اکٹھا کرلیا اور ان کی خوب آؤ بھگت کی گئی۔ یہ ’’یکم اپریل‘‘ کا دن تھا جب تمام مسلمانوں کو بَحری جہاز میں بٹھایا گیا مسلمانوں کو اپنا وطن چھوڑتے ہوئے تکلیف ہورہی تھی مگر اطمینان تھا کہ چلو جان تو محفوظ رہے گی۔
$$$123$$$
دوسری طرف حکمران اپنے مَحَلَّات میں جشن منانے لگے، جرنیلز نے مسلمانوں کو الوَداع کیا اور جہاز وہاں سے چل دیے،ان کے گھناؤنے منصوبوں کا کسی کو علم نہیں تھا۔ ان مسلمانوں میں بوڑھے، جوان، خواتین، بچے اور کئی ایک مریض بھی تھے ۔جب جہاز گہرے سمندر میں پہنچے تو خفیہ منصوبہ بندی کے تحت انہیں گہرے پانی میں ڈبو دیا گیا اور یوں وہ تمام مسلمان سمندر میں ڈوب گئے۔
$$$123$$$
اس کے بعد اسپین میں خوب جشن منایا گیا کہ ہم نے کس طرح اپنے دشمنوں کو مات دے کر اُن کو بیوقوف بنایا۔
$$$123$$$
حضرت سیدنا ابنِ ابی لیلیٰ ؓ فرماتے ہیں: صحابۂ کرام عَلَیْہِمُ الرِّضوَان کا بیان ہے کہ وہ حضرات رسولُ اللّٰہ صَلَّی اللّٰہُ تَعَالٰی عَلَیہ وَاٰلِہٖ وَسَلَّم کے ساتھ سفر میں تھے، اس دوران ان میں سے ایک صحابی رَضِیَ اللہُ تَعَالٰی عَنہ سو گئے تو ایک دوسرے صحابی رَضِیَ اللہُ تَعَالٰی عنہ اُن کے پاس رکھی اپنی ایک رسی لینے گئے، جس سے وہ گھبرا گئے (یعنی اس سونے والے کے پاس رسی تھی یا اس جانے والے کے پاس تھی اس نے یہ رسی سانپ کی طرح اس پر ڈالی وہ سونے والے اسے سانپ سمجھ کر ڈر گئے اور لوگ ہنس پڑے) تو سرکارِ عالی وقار، مدینے کے تاجدار صَلَّی اللّٰہُ تَعَالٰی عَلَیْہِ وَاٰلِہٖ وَسَلَّم نے ارشاد فرمایا: کسی مسلمان کے لئے جائز نہیں کہ دوسرے مسلمان کو ڈرائے۔
$$$123$$$
(ابوداؤد،ج4، ص391، حدیث: 5004)
$$$123$$$
حَکِیمُ الاُمَّت مفتی احمد یار خان عَلَیْہِ رَحْمَۃُ الْحَنَّان اِس حدیثِ پاک کے تحت لکھتے ہیں: جب رسولُ اللّٰہ صَلَّی اللّٰہُ تَعَالٰی عَلَیْہِ وَاٰلِہٖ وَسَلَّم نے یہ سُنا تو فرمایا کہ اس فرمانِ عالی کا مقصد یہ ہے کہ ہَنسی مَذاق میں کسی کو ڈرانا جائز نہیں کہ کبھی اس سے ڈرنے والا مرجاتا ہے یا بیمار پڑ جاتا ہے، خوش طَبعی وہ ہونی چاہیے جس سے سب کا دل خوش ہو جائے کسی کو تکلیف نا پہنچے۔
$$$123$$$
اس حدیث سے معلوم ہوا کہ ایسی دل لگی ہنسی کسی سے کرنی جس سے اس کو تکلیف پہنچے مثلاً کسی کو بے وقوف بنانا، اس کے چَپت لگانا وغیرہ حرام ہے۔(مراٰۃ المناجیح،ج5، ص270)
$$$123$$$
اپریل فُول کو ”جُھوٹ کا عالَمی دن“ بھی کہا جاسکتا ہے اور جھوٹ بولنا گناہ ہے۔ چنانچہ حدیثِ مبارکہ میں ہے:"
$$$123$$$
اِنَّ الْكَذِبَ يَهْدِي إِلَى الْفُجُورِ وَاِنَّ الْفُجُورَ يَهْدِي اِلَى النَّارِ وَاِنَّ الرَّجُلَ لَيَكْذِبُ حَتّٰى يُكْتَبَ عِنْدَاللہِ كَذَّابًا۔
$$$123$$$
یعنی بے شک جھوٹ گناہ کی طرف لے جاتا ہے اورگناہ جہنم کا راستہ دکھاتا ہے اور آدمی برابر جھوٹ بولتا رہتا ہے یہاں تک کہ اللاللّٰہ تعالیٰ کے نزدیک کذّاب لکھ دیا جاتا ہے۔(موسوعہ ابن ابی الدنیا، ذم الکذب،ج5، ص205،رقم:2)
$$$123$$$
مذاق میں بھی کبھی جُھوٹ نہیں بولنا چاہیے۔فرمانِ مصطفےٰ صَلَّی اللّٰہُ تَعَالٰی عَلَیْہِ وَاٰلِہٖ وَسَلَّم ہے :"بندہ کامل ایمان والا نہیں ہو سکتا حتٰی کہ مذاق میں جھوٹ بولنا اور جھگڑنا چھوڑ دے اگرچہ سچا ہو۔
$$$123$$$
(مسند احمد،ج3، ص290، حدیث: 8774)
$$$123$$$
اپریل فُول میں دوسروں کی پریشانی پر خوشی کا اظہار بھی ہوتا ہے،ایسے لوگوں کو ڈرنا چاہیے کہ وہ بھی اس کیفیت کا شکار ہو سکتے ہیں۔عربی مقولہ ہے : مَنْ ضَحِکَ ضُحِکَ یعنی جو کسی پر ہنسے گا اُس پر بھی ہنسا جائے گا۔ جب قرآن و سنت کے احکامات کے مطابق ہمیں مذاق میں بھی جھوٹ بولنے سے منع فرمایا جا رہا ہے تو ہم کس حیثیت سے ببانگِ دہل اپریل فول منانے کا اعلان کرتے پھر رہے ہیں؟؟؟؟ کیا ہم نے کبھی سوچا کہ ہمارے چھوٹے سے جھوٹ سے کسی کی زندگی خراب ہو سکتی ہے، کوئی پریشانی میں اپنی جان سے ہاتھ دھو بیٹھتا ہے۔
$$$123$$$
کوئی صدمے سے نیم پاگل بھی ہو سکتا ہے۔ لیکن ہمیں کیا، ہمیں تو اندھا دھند مغربی تقلید کرنی ہے، ان کی روایات کی پیروی کرنی ہے تو ہمیں کسی کے احساسات و جذبات کو روندنے سے کیا؟؟؟ ذرا نہیں پورا سوچیے کہ کیا کسی کو مذاق کا نشانہ بنا کر، اُسے کچھ لمحات کے لیے ہی سہی، پریشانی کے اندھیرے میں دھکیل کر ہمیں کیا حاصل ہو رہا ہے؟؟؟؟؟ صرف چند لمحات کا ہنسی مذاق یا جھوٹی خوشی۔
$$$123$$$
۔۔۔۔۔ ہم سے ہمارا بہت کچھ چھین سکتا ہے۔ حال ہی میں ایک واقعہ ایسا ہوا کہ جہاں ایک لڑکے نے اپنے گھر والوں سے مذاق کرنے کی خاطر یا گھر والوں کو بےوقوف بنانے کی خاطر ایک دوست سے اپنے گھر فون کروایا کہ تمہارا بیٹا اب اس دُنیا میں نہیں رہا۔۔۔۔ اُس کا خیال تھا کہ وہ ایسے منظر سے لطف اندوز ہو گا لیکن اسے علم نہیں تھا کہ اس کی چھوٹی سی غلطی اُسے ساری عُمر کے لیے ماں باپ کے سایہِ شفقت سے محروم کر سکتی ہے۔
$$$123$$$
اپنے بیٹے کی موت کی جھوٹی خبر سُنتے ہی بوڑھا والد اپنے جذبات پر کنٹرول نا رکھ سکا اور صدمے کی حالت میں جان دے دی۔ جوان بیٹے کی موت اور دوسری طرف خاوند کا سایہ سر سے اُٹھ جانے کے درد کو ماں بھی برداشت نا کر سکی اور بیٹے کے گھر پہنچنے سے پہلے دونوں ماں باپ راہیِ عدم ہو چکے تھے۔ بیٹا گھر پہنچا تو اب اس کے پاس رونے اور ساری عُمر پچھتاوے کی آگ میں جلتے رہنے کے علاوہ کوئی راستہ نہیں تھا۔
$$$123$$$
اس کا چند لمحوں کا مذاق اس کے ماں باپ کو منوں مٹی تلے سُلا چُکا تھا۔ اب وہ ساری عمر سچ بول کر بھی اپنے والدین کو واپس نہیں لا سکتا تھا۔ جب ہماری اسلامی تعلیمات کے مطابق ہمیں کسی دوسری قوم کی مشابہت اختیار کرنے سے منع کیا جا رہا ہے تو ہم کس بات کو جواز بنا کر ان کی روایات کی تقلید کر رہے ہیں؟؟؟؟ کیا کبھی انہوں نے بھی ہماری اسلامی تعلیمات کی پیروی کی؟؟؟ اگر پیروی کرنی ہی ہے تو آئیے اللّٰہ اور اس کی رسولﷺ کی اتباع کی پیروی کرتے ہیں تاکہ دین و دُنیا میں سرفراز ہو سکیں۔
$$$123$$$
اِن حالات میں جہاں دُنیا بھر میں ایک پریشانی کا عالم ہے وہاں شاید ابھی عام سطح پر کم ہی سوچا جا رہا ہے کہ اس وباء کے بعد کیا ہونے والا ہے۔لہذا کھیل کو ہی موضوع رکھتے ہوئے کورونا کی وباء سے آگے کیا ہو سکتا ہے
$$$123$$$
کورونا وبائی بیماری کہاں سے آئی ؟ کھیلوں کی دُنیا سے کچھ اہم خبریں: 
$$$123$$$
# کورونا وائراس کی وجہ سے انٹرنیشنل کرکٹ کونسل نے ٹی20 کرکٹ عالمی کپ ٹرافی ٹور ملتوی کر دیا۔
$$$123$$$
# برٹش اوپن اسکوائش کے4 بار چیمپئین رہنے والے 95 سالہ اعظم خان لندن میں کورونا کے باعث انتقال کر گئے۔ 
$$$123$$$
# سابق افریقی فُٹ باؤلر عبدالقادر فرخ بھی کورونا وائرس سے وفات پا گئے۔
$$$123$$$
# کورونا وائرس کی آگہی اور تعاون میں بھی دُنیا بھر سے کھیلوں سے تعلق رکھنے والوں کے بہت سے نام سامنے آنے شروع ہو گئے۔
$$$123$$$
اِن حالات میں جہاں دُنیا بھر میں ایک پریشانی کا عالم ہے وہاں شاید ابھی عام سطح پر کم ہی سوچا جا رہا ہے کہ اس وباء کے بعد کیا ہونے والا ہے۔لہذا کھیل کو ہی موضوع رکھتے ہوئے کورونا کی وباء سے آگے کیا ہو سکتا ہے پر ایک طائرانہ نظر ڈالتے ہیں: 
$$$123$$$
کورونا کی وباء سے آگے: 
$$$123$$$
کورونا وائرس نما دُنیاوی سطح پر پھیلی ہوئی وباء پر اور اس سے بچنے کی احتیاطی تدابیر پر تو اتنا کچھ دیکھنے ،پڑھنے اور سننے میں سامنے آگیا ہے کہ اب اسکے متعلق مزید اظہار ِرائے صرف بوریت سے زیادہ کچھ نہیں ۔
$$$123$$$
بس احتیاط کرتے ہوئے اللہ تعالیٰ سے دُعا مانگیں کہ وہ سب کو اپنی پناہ میں رکھے۔
$$$123$$$
اس وقت اللہ تعالیٰ کے فرمان کے مطابق تمام مذاہب کے افراد ایک ایسی کشتی میں سوار ہیں جو گہرے پانی میں ہچکولے کھا رہی ہے اور سب کو صرف اللہ تعالیٰ سے ہی اُمید ہے کہ وہ اس کشتی کو خیریت سے پار لگا دے۔عام الفاظ میں کشتی والے کہہ رہے ہیں سب اُوپر والے سے دُعا مانگوہم سب ساحل پر پہنچ کر تیرے حُکم کے مطابق زندگی گزاریں گے ایک موقع اور۔
$$$123$$$
کیا ایسا ہی ہو گا ؟ نہیں ۔ کیوں ؟
$$$123$$$
بالکل ! دُنیا بھر میں اتنی بڑی آفت آنے کے باوجود اس دفعہ بھی میڈیا کا منفی کردار صرف دُنیاوی مقاصد حاصل کرنے کیلئے دُنیاوی نقصانات کوزیر ِبحث لا رہا ہے۔اُسکو اشتہار ت مل رہے ہیں اور اُنکا کاروبار عروج پر ہے ۔میڈیا کے اس رویئے پر مادیت پرست طبقہ اس بیماری کے حوالے سے ہر روز نئے انکشافات کر رہا ہے اور جہاں لاکھوں افراد اس بیماری سے بچنے کیلئے خود ساختہ ڈاکٹر بن کر اپنے مشورے سوشل میڈیا کے ذریعے پھیلا رہے ہیں وہاں بین الاقوامی ڈاکٹرائن پر انتہائی دلچسپ اور حیرت انگیز تبصرے بھی سامنے آرہے ہیں۔
$$$123$$$
یہ بے راہ روی کی اعلیٰ ترین یا گھٹیاترین مثال ہے۔اعلیٰ ترین اس لیئے کہ کمال سوچ ہے اگر حقیقت ہے اور گھٹیا ترین اس لیئے کہ کئی مضامین و تبصروں میں قدرت سے زیادہ سائنسی بنادوں کو اہمیت دے کر اس وباء کو دُنیاوی معاملے سے زیادہ حیثیت نہیں دی جارہی۔
$$$123$$$
شاید یہاں سے ہی کورونا وباء کے بعد کیا ہونے والا ہے ایک مستقبل کی جھلک پیش کر رہا ہے ۔
$$$123$$$
کیونکہ امریکہ و چین اس بیماری کے دوران ایک دوسرے پر الزام ترشی کر کے یہ ثابت کرنے کی کوشش کر رہے ہیں کہ یہ وباء دونوں میں سے کسی ایک ملک نے وائرس چھوڑ کر پھیلائی ہے۔مقصد دُنیاوی برتری۔طاقت میں بھی اور معیشت میں بھی۔ اسکے لیئے بہت سے ٹھوس ثبوت بھی پیش کیئے گئے ہیں ۔ چلیں کچھ دیر کیئے سب مذاہب والے یہ مان لیتے ہیں۔یا پھر سوال ہے کیوں ؟
$$$123$$$
جی! لہذا دُنیاوی طور پرپہلی بات تو یہاں ہی ثابت ہو جاتی ہے کہ اس بیماری کے بعد یا کشتی ساحل پر لگنے کے بعد کیا ہو نے جارہا ہے۔
$$$123$$$
کیونکہ ایک سوال کیا جارہا ہے کہ کیا کوئی ایسا وائرس تیار کر کے ایسا ہولناک کھیل کھیلا جاسکتا ہے؟ جواب!جی بالکل۔ اگر ہیکرز کمپیوٹر ز کا مواد اُٹھا سکتے ہیں،شرارتی کمپیوٹر وائرس چھوڑ کر سارے لنک ڈاؤن کر سکتے ہیں بلکہ اس دور میں تو کمپیوٹر کے ذریعے عام انتخابات ہائی جیک کروا کر نتائج بدلے جاسکتے ہیں تو پھر قوموں کی برتری کیلئے چند ایسے وائرس تیار کروا کر دُنیا بھر میں بے چینی کیوں نہیں پیدا کی جاسکتی۔
$$$123$$$
جنگ کیلئے باؤنڈری کبھی نہیں کھینچی گئی اور آج کے دور میں بھی کسی ٹیکنالوجی کو استعمال کرتے ہوئے کچھ بھی بنانے کیلئے کوئی حد مقرر نہیں کی گئی۔
$$$123$$$
اس وقت پوری دُنیا میں ایک بڑی طاقت نے جنگی سماں پیدا کیا ہوا ہے اور دوسری نے معاشی سامان۔لیکن جدید دور میں اسطرح کے حملے میں اموات اُن ممالک میں بھی ہو رہی ہیں جن پر شُبہ ہے کہ وائرس اُنکی طرف سے چھوڑا گیا ہے۔
$$$123$$$
جی ! جنگ جیتنے کیلئے اپنے سپاہی بھی قربان کرنے پڑتے ہیں چاہے وردی میں ہوں یا اپنے قلعے کے باسی۔
$$$123$$$
کھیل ختم ہو نے کے بعد کیاہونے جارہا ہے؟ یہی تو غور طلب ہے۔چین نے اس وباء کے دوران اپنی پیداوار بند نہیں کی کیونکہ اُنکے زیادہ تر ملازمین کی رہائش انڈسٹریز میں ہی رہتی اور آٹومیٹک انڈسٹریز میں اکیلے فاصلے پر کھڑے ہو کر کام کیا جا سکتاہے ۔
$$$123$$$
لہذا اُنکی پیداوار بھی تیار ہے اور وائرس سے لڑ کر بھی فارغ ہو نے والے ہیں۔وہ جانتے ہیں کہ جونہی یہ وباء ختم ہونی ہے دُنیا بھر کے کاروباری حضرات نے چین کی طرف رُخ کرنا ہے کیونکہ وباء سے بچاؤ کی پابندیوں کے دوران اُنکے ممالک میں اشیاء کمیاب ہو جائیں گی اور طلب بڑھ چکی ہو گی۔ویسے اس وقت میڈیکل سامان کی ترسیل بھی وہاں سے ہی دُنیابھر میں جاری ہے۔
$$$123$$$
امریکہ کو کیا فائدہ ہو نے جارہا ہے؟ ڈالر ۔دُنیا بھر میں ڈالر کی ضرورت۔چین سے اشیاء خریدنے کیلئے متاثرہ ممالک کو ڈالر کی ضرورت ہو گی ۔پہلے موجود زر ِمبادلہ کے ذخائر سے وباء کیلئے میڈیکل ادویات و علاج سے متعلقہ اشیاء خریدی جارہی ہیں بعد ازاں جب ممالک کو ضروریات ِزندگی کی اشیاء خریدنے کیلئے ڈالر کی ضرورت پڑے گی تو امریکہ آئی ایم ایف اور ورلڈ بنک کے ساتھ مل کر دُنیا بھر میں قرضے دے گا اور جس کا تخمینہ ڈالر کی صورت میں لگایا جایا گا۔
$$$123$$$
جس کی پہلی کڑی اس وقت ممالک میں ڈالر کی بڑھتی ہوئی قدر اور باقی تقریبً تمام ممالک کی کرنسیوں کی گرتی ہوئی قدر۔ بس اس ہی کڑی سے دُنیا کا معاشی نظام سنبھالا جائے گانئے قرصوں کے دباؤ میں ۔